<document xml:lang="swe" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>192</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.lansstyrelsen.se/dalarna/Sv/samhallsplanering-och-kulturmiljo/kulturreservat/Pages/default.aspx</origFileName>
    <parallel_text xml:lang="eng" location="samhallsplanering-och-kulturmiljo-kulturreservat.html"/>
    <parallel_text xml:lang="sma" location="samhallsplanering-och-kulturmiljo-kulturreservat.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Kulturreservat - Länsstyrelsen i Dalarna</p>
    <list/>
    <p type="title">Kulturreservat</p>
    <p>Länsstyrelsen och kommunerna kan enligt miljöbalken (SFS 1998:808) besluta att särskilt värdefulla kulturlandskap ska skyddas som kulturreservat. Syftet med reservatsförklaringarna är att kunna vårda och bevara värdefulla kulturpräglade landskap.</p>
    <p>Länsstyrelsen sätter undan statliga pengar för att ta hand om reservaten. Ett kulturreservat kan vara allt från ett karaktärsfyllt jordbruksområde till en kulturhistoriskt intressant industrimiljö – områden som på olika sätt präglas av äldre tiders markanvändning och resursutnyttjande. Kulturreservaten är sammansatta landskap där marker, byggnader, anläggningar, spår och lämningar tillsammans utgör värdefulla kulturhistoriska helhetsmiljöer. I ett kulturreservat kan hela områdets kulturmiljö- och naturvärde skyddas och vårdas. Därmed omfattas byggnader, anläggningar, lämningar och marker, men även de värden som består av verksamheter, kunskaper och traditioner.</p>
    <p>I beslutet bestäms syftet med skyddet och vilka föreskrifter som ska gälla i reservatet. Varje beslut innehåller också en skötselplan som beskriver målen för bevarandearbetet samt vilka åtgärder som måste genomföras för att målen ska nås. Skötselplanen kan även innehålla mål för reservatets utveckling, verksamheter och publikevenemang. Målen följs upp och utvärderas regelbundet.</p>
    <p>Reservatsbildningar som innebär att markanvändningen försvåras eller förhindras kan innebära att ersättning betalas ut till markägare och andra som påverkas.</p>
  </body>
</document>
