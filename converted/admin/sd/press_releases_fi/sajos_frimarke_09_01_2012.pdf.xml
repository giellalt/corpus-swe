<document xml:lang="swe" id="no_id"><header><title>Samekulturcentret Sajos i Finland får ett eget frimärke</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2012</year><wordcount>461</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1716&amp;Itemid=10</origFileName><parallel_text xml:lang="eng" location="sajos_stamp_09_01_2012.pdf"/><parallel_text xml:lang="fin" location="sajos_postimerkki_09_01_2012.pdf"/><parallel_text xml:lang="sme" location="sajos_poastamearka_09_01_2012.pdf"/><parallel_text location="sajos_briefmarke_09_01_2012.pdf" xml:lang="deu"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p>Det finländska frimärksåret 2012 startar med en serie på fyra publikationer den 23 januari. Samekulturcentret Sajos, som öppnas i Enare i Finland i dag, hyllas med ett eget miniatyrark. De övriga frimärkena i januari har anknytning till projektet Word Design Capital Helsinki 2012, 150-årsjubileet av Helene Schjerfbecks födelse och den traditionella alla hjärtans dag. <em type="bold">Frim ärket fick sin utformning av en planritning </em>Miniatyrarket <em type="italic">Samekultur </em>med fyra frimärken har fått sin speciella form av planritningen för samekulturcentret Sajos. Sajos, som har uppförts på stranden av Juutuanjoki i Enare och som öppnas i dag, kommer att vara administrativt och kulturellt centrum för Finlands samer. I centret kommer att ordnas evenemang, kongresser och möten. </p>
<p>Frimärksarket <em type="italic">Samekultur </em>har designats med resurser från norra Finland. Arket har illustrerats av den samiska konstnären <em type="bold">Merja Aletta Ranttila </em>. För ombrytningen svarar lapplänningen <em type="bold">Markku Virtanen </em>. Det självhäftande arkets bottenmönster påminner om läder och i mitten finns bilden av en nåjdtrumma. På arket finns en illustration med tre samiska gudinnor. <span type="quote">”Juksahkka skyddar jägare och värnar om gossebarn under hela deras levnad. Sarahkka skyddar kvinnor och flickebarn alltifrån livmodern och reglerar barnafödandet. Uksahkka är hemmets gud som skyddar människornas boning samt djurens och fåglarnas bon”</span>, berättar Merja Aletta Ranttila om sitt verk. Andra illustrationer på arket utöver gudinnorna och nåjdtrumman är en nåjd, en renby, renar och vindskydd. De självhäftande frimärkena är formade som fjällsiluetter. Miniatyrarket Samekultur innehåller fyra förstaklassfrimärken och arket har tryckts i en upplaga på 300 000 exemplar. <em type="bold">Sju nya frim ärkskonstnärer </em></p>
<p>Frimärkshäftet <em type="italic">Future City </em>, som firar Helsingfors år som designhuvudstad, presenterar sju nya frimärkskonstnärer. De belönades alla i en designtävling på internet 2011 som var öppen för alla. De prisbelönade åtta tävlingsbidragen var <em type="italic">Future City </em>av <em type="bold">Chloe Chapeaublanc </em>, <em type="italic">Onnela av </em><em type="bold">Sini Henttonen </em><em type="italic">, </em><em type="italic">Citykani av </em><em type="bold">Katja Hynninen </em>, <em type="italic">Kaupungin liike </em>av <em type="bold">Daniel Kallström </em>, <em type="italic">Asenne </em>av <em type="bold">Ville Korhonen </em>, <em type="italic">Tulevaisuus rohkeana </em>av <em type="bold">Elias Ollila </em>samt de två arbetena <em type="italic">Color Power </em>och <em type="italic">Mix </em>av <em type="bold">Varpu Kangas </em><em type="italic">. </em>Alla tävlingsbidrag presenteras på tävlingsw ebbplatsen: w w w.futurecity.fi. Designbyrån Kokoro &amp; Moi har gett de vinnande bidragen frimärkslayout. <em type="bold">Fyra verk av Schjerfbeck på frimärken </em></p>
<p>År 2012 har det gått 150 år sedan konstnären <em type="bold">Helene Schjerfbeck </em>(1862–1946) föddes. Jubileumsåret till ära utkommer ett häfte med fyra självhäftande frimärken som presenterar hennes verk. Häftet har designats av <em type="bold">Teresa Moorhouse </em>, och de fyra verken är <em type="italic">Skolflickan II </em>, <em type="italic">Gröna äpplen och champagneglas </em>, <em type="italic">Självporträtt </em>och <em type="italic">Silkessko </em>. <em type="bold">Sex sym boler för vänskap </em>Årets frimärken till alla hjärtans dag har designats av den i Sverige bosatta finländska illustratören <em type="bold">Päivi Unenge </em>. Frimärkena utkommer på miniatyrarket <em type="italic">Hjärtliga hälsningar </em>med sex självhäftande frimärken med tecknade motiv av små flickor, fåglar, såpbubblor, djur – och i huvudrollen naturligtvis hjärtan. </p>
<p><em type="bold">Ytterligare information: </em></p>
<p xml:lang="fin">Itella Posten Ab  Utvecklingsdirektör Markku Penttinen, tfn +358 20 451 5519,</p>
</body></document>
