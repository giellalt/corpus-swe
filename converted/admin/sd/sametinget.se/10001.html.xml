<document xml:lang="swe" id="no_id"><header><title/><genre code="admin"/><author><unknown/></author><wordcount>261</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/10001</origFileName><parallel_text xml:lang="sme" location="10039.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sara Larsson nyvald styrelseordförande - Sametinget</p>
<p>Allvarliga miner på förlängt plenum.</p>
<p type="title">Sara Larsson nyvald styrelseordförande</p>
<p>Hela programmet kastades om och trots intensiva förhandlingar gick det inte att uppnå en samförståndslösning. Till slut valdes en ny styrelse utan ledamöter från Samerna och Samelandspartiet. Sara Larsson valdes som ny styrelseordförande.</p>
<p>Per-Mikael Utsi avstod på torsdagen från sin post som styrelseordförande då det inte gått att få till en styrelse där alla partier medverkade. Plenum ajournerades flera gånger. Partiledarna fortsatte förhandla under hela dagen men vid återsamlingen klockan 16.30 hade ingen kompromiss uppnåtts.</p>
<p><em type="italic">Hetsig debatt </em>Ingrid Inga meddelade att Samelandspartiet inte ville nominera kandidater till styrelsen och inte kunde acceptera andra partiers <span type="quote">"egna hemsnickrade lösningar"</span>. Hon fick genast mothugg från Håkan Jonsson (JoF) som tyckte att Samelandspartiet hade agerat fräckt mot de mindre partierna. Lars-Erik Fjellström (Landspartiet Svenska Samer) konstaterade att det fanns fyra olika grupperingar i plenum och att ingen av dem hade egen majoritet. </p>
<p><em type="italic">Beslut om valsätt </em>Sametinget beslutade slutligen att tillämpa proportionellt valsätt, vilket enligt arbetsordningen ska tillämpas om minst en tredjedel av ledamöterna begär det. </p>
<p><em type="italic">Beslut om styrelse och styrelseordförande </em>Samerna och Samelandspartiet nominerade inga kandider till styrelsen. Sametinget valde in följande ledamöter i styrelsen: </p>
<p>Karin Vannar (Guovssonásti), ersättare Marita Stinnerbom (Guovssonásti) Håkan Jonsson (Jakt- och fiskesamerna), ersättare Lars-Paul Kroik (Álbmut) Josefina Skerk (Jakt- och fiskesamerna), ersättare Agneta Rimpi (Jakt- och fiskesamerna) Helena Dådring (Vuovdega), ersättare Lars-Erik Fjellström (Landspartiet Svenska Samer) Sara Larsson (Min Geaidnu), ersättare Odd Willenfeldt (Min Geaidnu)</p>
<p>Sara Larsson valdes som ny styrelseordförande. Partiet Samerna, Guovssonásti, Samelandspartiet och den politiske vilden Ronny Svarto deltog inte i beslutet.</p>
</body></document>
