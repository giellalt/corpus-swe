<document xml:lang="swe" id="no_id"><header><title/><genre code="admin"/><author><unknown/></author><wordcount>382</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/10203</origFileName><parallel_text xml:lang="sme" location="10211.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget kritiserar fegt förslag om ny rennärings- och samepolitik - Sametinget</p>
<p>Marie Enoksson/ Sametinget.</p>
<p type="title">Sametinget kritiserar fegt förslag om ny rennärings- och samepolitik</p>
<p>Regeringens arbetsgrupp för rennärings- och&#13; samepolitik har i en debattartikel i DN presenterat sina första resultat. Sametingets&#13; styrelseordförande Sara Larsson är kritisk till stora delar av&#13; förslaget som hon menar är fegt.</p>
<p>- Våra svenska politiker borde vara modigare än så, säger hon.</p>
<p><em type="italic">ILO 169 nämns inte </em>- Förslaget saknar en grundläggande respekt för samernas rätt till land och vatten och rätt till självbestämmande, och ILO 169 nämns inte med enda ord, säger hon. <em type="italic">Självklarheter </em>- De åtgärder som föreslås är i stora delar självklarheter som sedan länge borde vara införda, säger Sametingets styrelseordförande Sara Larsson. Det gäller borttagande av näringsförbud, en lagstiftning som inte gör skillnad på kön och att regeringen ska konsultera det samiska folket i viktiga frågor. <em type="italic">Nya medlemmar utan rättigheter </em>Larsson anser att det är ett positivt förslag att öppna samebyarna för fler medlemmar, men de nya medlemmarna erkänns inte någon rätt till land och vatten. Inte heller erkänner man det samiska folkets rätt att själva förvalta rätten till jakt och fiske, utan menar tvärtom att konsekvenserna blir för stora om alla samer får rätt till jakt och fiske. <em type="italic">Misstro </em>- Med andra ord misstror man att samerna skulle klara av att hantera dessa konsekvenser själva, framhåller Sametingets styrelseordförande Sara Larsson. Att öppna samebyarna utan att samtidigt återlämna den rätt till land och vatten som det samiska folket har, är givetvis inte tillräckligt. Det leder istället till högre risk att konflikterna mellan renskötande och icke-renskötande förvärras, eftersom de samlade resurserna som återlämnas till det samiska samhället inte alls ökar, konstaterar hon. <em type="italic">Skepsis </em>Ett av de presenterade förslagen gäller en generell hänsynsregel där både markägare och renägare ska visa <span type="quote">”skälig hänsyn”</span> till varandra. Sara Larsson känner skepsis inför förslaget: - Om man inte har samma grund att stå på och respekt för varandras rättigheter så är det svårt att ha en konstruktiv dialog och samverkan. Man måste bygga grunden först. Ett sätt skulle vara att ratificera ILO 169 vilket tyvärr inte verkar vara aktuellt. </p>
<p><em type="italic">Våga visa mod </em>- De svenska politikerna borde vara modigare och våga visa att Sverige lever upp till de internationella reglerna om mänskliga rättigheter, avslutar Larsson. </p>
<p><em type="italic">Kontakt </em>Sara Larsson, 070-378 88 24 </p>
</body></document>
