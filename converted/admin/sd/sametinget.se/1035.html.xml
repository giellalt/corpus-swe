<document xml:lang="swe" id="no_id"><header><title/><genre code="admin"/><author><unknown/></author><wordcount>163</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1035</origFileName><parallel_text xml:lang="sme" location="2847.html"/><parallel_text xml:lang="smj" location="4012.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samiska näringar - Sametinget</p>
<p type="title">Samiska näringar</p>
<p>Samiskt näringsliv har av tradition främst handlat om rennäring, jakt, fiske samt duodji  (slöjd och konsthantverk). Nya näringar är till exempel samisk matproduktion, samisk turism, tolktjänster, musik- och mediaproduktion.</p>
<p>Landsbygdsnäringar  Endast ca 10 procent av samerna i Sverige lever i huvudsak av renskötsel. Idag är samer även verksamma inom de flesta landsbygdsnäringar som bedrivs i de nordligare delarna av landet, ofta som kombinationsnäringar. Det finns ett ömsesidigt förhållande mellan rennäringen och övriga samiska näringar. En stark rennäring där rätten att bruka mark och vatten är säkerställd förbättrar möjligheten för övriga näringar av utvecklas, samtidigt som en utveckling av övriga samiska näringar stärker rennäringen. Näringsavdelningen  Enligt samiskt synsätt är de samiska näringarna intimt förknippade med den samiska kulturen. Sametingets näringsavdelning arbetar inte bara med rennäringsfrågor utan även med utvecklingen av andra samiska näringar, miljö- och samhällsplanering. <em type="italic">Utvecklingsstrategier </em>Sametinget har antagit ett näringspolitiskt handlingsprogram med utvecklingsstrategier. Handlingsprogrammet ligger även till grund för Sametingets genomförandestrategi i landsbygdsprogram och andra EU-program. </p>
</body></document>
