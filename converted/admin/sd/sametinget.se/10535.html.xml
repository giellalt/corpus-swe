<document xml:lang="swe" id="no_id"><header><title/><genre code="admin"/><author><unknown/></author><wordcount>363</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/10535</origFileName><parallel_text xml:lang="sme" location="10533.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Möte om allsamisk högre utbildning och forskning - Sametinget</p>
<p>Allsamiskt samarbete i SPR. Foto: Marie Enoksson.</p>
<p type="title">Möte om allsamisk högre utbildning och forskning</p>
<p>Samiskt parlamentariskt råd har träffat Nordiska ministerrådet i&#13; Köpenhamn för att diskutera utbildning och forskning. Samiskt&#13; parlamentariskt råd vill genomföra en utredning om den samiska högre&#13; utbildningen och forskningen i ett allsamiskt och nordiskt perspektiv.</p>
<p><em type="bold">Samiskspråkigt universitet </em></p>
<p>-Utredningen ska se på förutsättningarna för att utveckla ett samiskspråkigt universitet. Det skulle kunna vara ett nätverksbaserat universitet, där utbildnings- och forskningsmiljön, som nu finns vid Samiska högskolan (Sami Allaskuvla) naturligt nog utgör centrum för universitetet, menar rektorn vid Samiska högskolan, Steinar Pedersen, som också var inbjuden till mötet med ministerrådet. <em type="italic">Stora utmaningar i polarområdet </em>Nu är det viktigare än någonsin att bygga upp en allsamisk forskningsinstitution och samisk högre utbildning. Inte minst på grund av av de viktigaste politiska målen i polarområdet, nämligen att lägga grunden för en ny ekonomisk aktivitet, till exempel för petroleumsverksamhet både på fastlandet och till havs. Mineralresurserna är under intensiv forskning och man kan förvänta sig en kraftig ökning av gruvverksamheten. Detta för med sig en rad utmaningar för det samiska samhället och andra urfolkssamhällen i polarområdet. <em type="italic">Bygga kapacitet </em>-Det är därför väldigt viktigt att bygga kapacitet i urfolkssamhället och i samiska institutioner och urfolksinstitutioner som jobbar med högre utbildning och forskning. Det är den enda möjligheten för urfolk att bli likvärdiga partner i förhållande till de utmaningar som politiken i polarområdet bär med sig. -Detta i tillägg till alla andra skäl för att styrka samisk högre utbildning och forskning, säger rektor Steinar Pedersen. </p>
<p><em type="italic">Kontakt </em>Rektor Steinar Pedersen, Sámi Allakuvla/ Samiska högskolan +47 95 20 75 34 Ánte Siri, informationskonsulent, +47 78 44 84 96, mob. +47 95 48 83 99 </p>
<p type="title">Mer om SPR:</p>
<p>Samiskt Parlamentariskt Råd (SPR) etablerades år 2000. Rådet består av 21 ledamöter, sju från vardera sameting. Ordförandeskapet roterar mellan de tre sametings-presidenterna. Just nu innehar svenska Sametinget ordförandeskapet. Uppgifter  Det övergripande syftet är att stärka det gränslösa samarbetet mellan samer och föra samernas gemensamma talan internationellt. Bland annat prioriteras samisk forskning, samisk språkutveckling, samiskspråkig infrastruktur och ungdomsarbetet. Därutöver är rådets uppgift att samordna och föra samernas gemensamma talan internationellt, framförallt gentemot andra urfolk.</p>
</body></document>