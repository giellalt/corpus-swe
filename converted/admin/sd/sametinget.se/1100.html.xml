<document xml:lang="swe" id="no_id"><header><title/><genre code="admin"/><author><unknown/></author><wordcount>384</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1100</origFileName><parallel_text xml:lang="sme" location="13551.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samiskt parlamentariskt råd - Sametinget</p>
<p>Ledamöter från tre sameting samlade i Rovaniemi. Foto: Marie Enoksson.</p>
<p type="title">Samiskt parlamentariskt råd</p>
<p>De nordiska sametingen har ett avtal om nordiskt samarbete genom Samiskt Parlamentariskt Råd (SPR).</p>
<p><em type="italic">Nordiskt samarbete </em>Samiskt Parlamentariskt Råd (SPR) etablerades år 2000 med Sametingen i Norge och Finland som medlemmar. Det svenska Sametinget anslöt sig till samarbetet 2002. Samerådet och samerna i Ryssland har observatörsstatus. Respektive sameting utser sina ledamöter för en mandatperiod på fyra år. Ledamöter  Rådet består av 21 ledamöter, sju från vardera sameting. Ordförandeskapet roterar mellan de tre sametingspresidenterna. </p>
<p>Uppgifter  Det övergripande syftet är att stärka det gränslösa samarbetet mellan samer och föra samernas gemensamma talan internationellt. Bland annat prioriteras samisk forskning, samiskspråkig infrastruktur och ungdomsarbetet. En annan prioritering är samisk språkutveckling och språkpriset <em type="italic">Gollegiella </em>som delas ut vartannat år. Därutöver är rådets uppgift att samordna och föra samernas gemensamma talan internationellt, framförallt gentemot andra urfolk. Parlamentarikerkonferenser  Vart tredje år träffas ledamöterna från de tre nordiska sametingen samt representanter från de ryska samerna till en gemensam konferens för att dryfta gemensamma frågor. Den första parlamentarikerkonferensen ägde rum i Jokkmokk 2005, den andra i Rovaniemi 2008, den tredje i Kirkenes i 2011, och den fjärde i Umeå 2014. Samerna i EU  SPR representerar samerna som folk till exempel i frågor som gäller samernas status som urfolk i EU och samernas roll i EU:s regionalpolitik. SPR är även varit engagerad i samarbetet med arktiska parlamentariker och deltar på arktiska parlamentariska konferenser.  Urfolksdeklarationen  SPR har agerat aktivt för att lotsa FN:s urfolksdeklaration genom FN-systemet för ett godkännande i generalförsamlingen. Både när Rådet för mänskliga rättigheter  och FN:s tredje kommitté  behandlade förslaget till urfolksdeklaration ingick en expert från SPR i den svenska delegationen. Urfolksdeklarationen antogs av FN:s generalförsamling den 13 september 2007.  </p>
<p>Nordisk samekonvention  SPR:s rådsmöte i mars 2006 beslöt att rekommendera sametingen och nationalstaterna i Sverige, Norge och Finland att ratificera utkastet till nordisk samekonvention. Utkastet som utarbetats av en finsk-norsk-svensk-samisk expertgrupp överlämnades till ansvariga ministrar för samefrågor i Finland, Norge och Sverige den 26 oktober 2005. I november 2010  beslöts att de tre nordiska länderna ska tillsätta varsin förhandlingsdelegation om högst sex personer. De tre förhandlingsdelegationerna ska, med utkastet till nordisk samekonvention som utgångspunkt, arbeta fram ett gemensamt förslag till nordisk samekonvention. Förhandlingarna påbörjas med början 2011 med målsättningen att slutföras inom fem år.</p>
</body></document>
