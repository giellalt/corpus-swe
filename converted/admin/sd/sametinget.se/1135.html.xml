<document xml:lang="swe" id="no_id"><header><title/><genre code="admin"/><author><unknown/></author><wordcount>407</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1135</origFileName><parallel_text xml:lang="sme" location="3240.html"/><parallel_text xml:lang="smj" location="4058.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Företagsstöd - Sametinget</p>
<p>På väg att starta eget renskötselföretag? Foto: Carl-Johan Utsi.</p>
<p type="title">Företagsstöd</p>
<p>Har du ett företag och vill börja med en ny verksamhet inom företaget? Behöver du göra en investering eller köpa en tjänst? Vill du starta nytt rennäringsföretag? Då kan företagsstöden vara något för dig!</p>
<p>Företagsstöden delas upp i</p>
<list><p type="listitem">startstöd</p>
<p type="listitem">investeringsstöd</p>
<p type="listitem">stöd för köp av externa tjänster</p>
<p type="listitem">kompetensutveckling</p>
</list><p>Ett grundläggande villkor för alla företagsstöd är att du upprättar en affärsplan. Affärsplanen ligger till grund för Sametingets prioriteringar. </p>
<list><p type="listitem"><em type="italic">Startstöd </em></p>
</list><p>Syftet med startstödet inom landsbygdsprogrammet är att säkra rennäringens framtid och utvecklingsmöjligheter. Om du etablerar dig som ägare till ett renskötselföretag kan du söka startstöd. Läs mer</p>
<list><p type="listitem"><em type="italic">Investeringsstöd </em></p>
</list><p>Syftet med investeringsstödet är att stärka ekonomin och utveckla verksamheter i företag på landsbygden för att öka företagens konkurrenskraft, lönsamhet och tillväxt. Området för investeringsstöd har breddats och nya grupper kan söka stödet. Investeringsstödet gäller till exempel modernisering, förädling, diversifiering, turism, ökad sysselsättning och restaurering av kulturarv för kulturella eller kommersiella ändamål.</p>
<list><p type="listitem"><em type="italic">Köp av externa tjänster </em></p>
</list><p>Syftet med detta stöd är att stärka ekonomin för företag på landsbygden. Du kan få stöd för att täcka en viss del av kostnaderna för köp av kunskap och tjänster vid utveckling av verksamheten. Du kan få stöd för högst 30 procent, i norra Sverige högst 50 procent, av de stödberättigade kostnaderna. Detta stöd kan komplettera investeringsstödet.</p>
<list><p type="listitem"><em type="italic">Kompetensutveckling </em></p>
</list><p>Syftet är att underlätta företagens anpassning till nya förutsättningar och stärka konkurrenskraften. Läs mer <em type="italic">Sametingets genomförandestrategi </em>Sametinget har en egen strategi för hur stöden ska fördelas för att nå bästa effekt. Strategin har betydelse för vilka som får stöd. Sametinget bedömer och prioriterar bland ansökningarna från samiska företagare. Läs mer i dokumentet i högerspalten. <em type="italic">Så söker du </em>Ansökningsblanketter och information om företagsstöd finns på Jordbruksverkets webbplats. Ansökan som gäller samiska företag ska dock skickas till Sametinget. Det är en fördel att söka stöd innan man påbörjar en insats. Först efter att ansökan är inskickad till Sametinget och bekräftad, kan kostnader för insatsen börja räknas som stödgrundande. Däremot finns det inga garantier för att ansökan godkänns. <em type="italic">Två steg </em>Ansökan sker i två steg. Först ansöker man om stöd och när man genomfört hela eller delar av insatsen ansöker man om utbetalning av stödet. </p>
<p><em type="italic">Blanketter </em>Alla blanketter du kan behöva finns på Jordbruksverkets hemsida - se länk i högerspalten. </p>
<p><em type="italic">Broschyr </em>I broschyren <span type="quote">"Företagsstöd och projektstöd"</span> finns ytterligare information om möjligheterna att söka stöd. Den kan antingen laddas ner via länken i högerspalten eller rekvireras från Sametingets kansli. </p>
</body></document>