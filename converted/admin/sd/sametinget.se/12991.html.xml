<document xml:lang="swe" id="no_id"><header><title/><genre code="admin"/><author><unknown/></author><wordcount>381</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/12991</origFileName><parallel_text xml:lang="sme" location="13033.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>FN:s specialrapportör besöker Sápmi - Sametinget</p>
<p>FN:s specialrapportör James Anaya. Foto: Marie Enoksson.</p>
<p type="title">FN:s specialrapportör besöker Sápmi</p>
<p>Den 15-16 april 2010 kommer FN:s specialrapportör för urfolkens mänskliga rättigheter och friheter, James Anaya, till Sápmi. Hans uppdrag är att undersöka hur de nordiska länderna lever upp till sina åtaganden vad gäller samerna som urfolk.</p>
<p>James Anaya har tidigare besökt Rovaniemi. Då erbjöd han sina tjänster till exempel när det gäller arbetet med nordisk samekonvention. Han har också berömt samerna för deras förmåga till diplomati och samarbete på internationell nivå. Nu kommer han tillbaka för att för första gången besöka Sápmi som särskild region.</p>
<p><em type="italic">Konferens </em>Besöket sker i form av en stor konferens där SPR, representanter från de nordiska regeringarna samt samiska organisationer från olika delar Sápmi, även Kola-halvön, deltar. </p>
<p><em type="italic">Splittring och samarbete </em>Många urfolk är splittrade av nationsgränser och möter komplexa praktiska problem i sitt samarbete. James Anaya ser Samiskt Parlamentariskt Råd (SPR) som ett gott exempel på hur man kan etablera gränsöverskridande samarbete och bygga institutioner för självbestämmande. </p>
<p><em type="italic">Konferens i Rovaniemi </em>Självbestämmande är ett övergripande tema som kommer att diskuteras på SPR:s kommande konferens i Rovaniemi den 15-16 april. Där deltar även regeringsrepresentanter för de svenska, norska och finska regeringarna. Det blir två fullspäckade dagar med diskussioner och tankeutbyte. </p>
<p><em type="italic">Fyra teman </em>De teman som ska avhandlas är synen på samiskt självbestämmande, rätten till land, vatten och naturresurser, barn och ungdomar med särskilt fokus på utbildning och språk, samt Nordiska samekonventionen. </p>
<p><em type="italic">Särskilda möten </em>FN:s specialrapportör James Anaya ska även ha separata möten med regeringsrepresentanterna och med företrädarna för de nordiska sametingen. </p>
<p><em type="italic">Samiska organisationer </em>På fredagen får de samiska organisationerna och institutionerna möjlighet att framföra sina budskap till de tre sametingen, regeringarna, och FN:s specialrapportör. </p>
<p><em type="italic">Officiell rapport </em>Specialrapportör James Anayas officiella besök i Sápmi ska sammanställas i en officiell FN-rapport. Genom att träffa sametingen, de nordiska regeringarna, samt samiska organisationer och institutioner vill specialrapportören få en uppfattning om hur de nordiska länderna lever upp till konventionen om mänskliga rättigheter. </p>
<p><em type="italic">Praktisk information: </em></p>
<p>Konferensen startar kl 08.30 den 15 april och avslutas kl 17.00 den 16 april i Rovaniemi, Finland. Har du frågor eller vill du anmäla din organisation?</p>
<p><em type="italic">Kontakt: </em></p>
<p>Brita Stina Sjaggo brita@sametinget.se , tel 0971-170 28.</p>
<p>Ni måste stå för era egna utgifter men vi bistår gärna med information om resor och uppehälle.</p>
</body></document>