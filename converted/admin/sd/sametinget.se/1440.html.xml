<document xml:lang="swe" id="no_id"><header><title/><genre code="admin"/><author><unknown/></author><wordcount>322</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1440</origFileName><parallel_text xml:lang="sma" location="2279.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Mål 1 2000-2006 - Sametinget</p>
<p>Halva Sirges renhjord syns på denna bild, tagen under ett Mål 1-projekt med renpejling som pågått i samebyn. Foto: Nils-Johan Utsi.</p>
<p type="title">Mål 1-programmen</p>
<p>De samiska Mål 1-programmen fasas ut under 2007. Några projekt kan pågå till i mars 2008. Här följer en beskrivning om vad som gällt under Mål 1-perioden, då Sametinget haft egna beslutsgrupper för Sápmi Norra och Sápmi Södra.</p>
<p>EU:s strukturfondsprogram Mål 1 syftade under programperioden 2000-2006 till att främja utvecklingen och den strukturella anpassningen av regioner som släpar efter i utvecklingen. För Sveriges del ingick mellersta och norra Norrland i Mål 1-området. Eftersom det svenska Mål 1-området var uppdelat i två förvaltningsregioner så var det samiska utvecklingsprogrammet uppdelat i Mål 1 Sápmi Norra och Mål 1 Sápmi Södra.</p>
<p>Åtgärder</p>
<p>Totalt omfattade det samiska Mål 1-programmet 18,516 miljoner euro eller ca. 169 miljoner kronor uppdelade i olika åtgärder:</p>
<list><p type="listitem">Utveckling av rennäringen och samebyarna</p>
<p type="listitem">Samisk landsbygds- och kulturutveckling</p>
<p type="listitem">Kompetensutveckling – forskning och utbildning</p>
</list><p>Mål</p>
<p>De samiska programmens övergripande mål:</p>
<list><p type="listitem">Att stärka det samiska näringslivet och därmed bidra till en utveckling av samisk kultur och näringsliv.</p>
<p type="listitem">Att bevara samernas traditionella näringsanpassning och samtidigt skapa förutsättningar för nya livskraftiga verksamheter</p>
</list><p>Utvecklingsmöjligheter</p>
<p>Utvecklingsprogrammen bygger på att rennäringen är en basresurs och att samebyarna bildar en naturlig plattform för ett samiskt differentierat näringsliv. &#13; &#13; Ett annat viktigt utvecklingsområde är små och medelstora företag som kan bidra till att skapa andra sysselsättningsmöjligheter. Kulturindustrin har goda förutsättningar att utvecklas. Det gäller till exempel verksamheter som producerar och distribuerar kulturprodukter som musik, teater, bokutgivning, hantverksdesign, foto, konst med mera. &#13; &#13; &#13; En annan samisk framtidsbransch är besöksnäringen och upplevelseindustrin med inriktning mot samisk livsstil, kultur och näring. Det finns underlag för satsningar inom eko- och kulturturism. &#13; &#13; &#13; Den samiska närings- och kulturutvecklingen skall ha sin utgångspunkt i samisk kultur, språk, traditioner och synsätt. För att öka möjligheterna för samerna att bredda och utveckla nya näringar krävs särskilda insatser för att höja utbildningsnivån genom kompetensutveckling, utbildning och forskning.</p>
</body></document>
