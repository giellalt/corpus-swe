<document xml:lang="swe" id="no_id"><header><title/><genre code="admin"/><author><unknown/></author><wordcount>398</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1526</origFileName><parallel_text xml:lang="sme" location="3287.html"/><parallel_text xml:lang="smj" location="3245.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Natur- och kulturmiljö - Sametinget</p>
<p>En förfallen kåta räknas som ett landskapselement. Foto: Marie Enoksson.</p>
<p type="title">Natur- och kulturmiljö</p>
<p>Inga nya ansökningar tas emot. Programmet avslutas vid årsskiftet 2013. Däremot måste de som fortfarande har åtaganden, ansöka om utbetalning varje år så länge åtagandet pågår. Ansökan om utbetalning av ersättning ska skickas in under perioden 1 januari-17 mars 2014.</p>
<p>Syftet med miljöersättningen är att bevara kulturhistoriskt värdefulla miljöer i renskötselområdet och att bevara områden med höga natur- och kulturvärden i områden präglade av renskötsel. Du kan få ersättning för skötsel av landskapselementen rengärde och renstängsel. <em type="italic">Femårigt åtagande </em>En miljöersättning för natur- och kulturmiljöer i renskötselområdet ger utbetalning varje år under en femårig åtagandeperiod. Du måste dels ansöka om ett flerårsåtagande, dels om utbetalning. Ansökningarna om utbetalning görs varje år och skickas till Sametinget. <em type="italic">Undantaget är om du sedan tidigare har ett åtagande hos länsstyrelsen, då ska du ansöka om utbetalning hos din länsstyrelse. </em>Ersättning  Den ersättning du kan få är: </p>
<list><p type="listitem">Renvall - 6 300 kr per hektar</p>
<p type="listitem">Renstängsel - 20 kr per löpmeter</p>
<p type="listitem">Resor - 640 kr per objekt om avståndet är 0-75 km, 1 275 kr per objekt om avståndet är 75 km eller längre från din folkbokförda bostadsadress. Reseersättning kan maximalt erhållas för fem objekt.</p>
</list><p>Vem kan få ersättning?  Samebyar, samisk organisation alternativt enskild förvaltare som är godkänd av stödmyndigheten och som brukar värdefulla natur- och kulturmiljöer. Berörd sameby har yttranderätt i beslut.  Sista ansökningsdag  Ansökan ska vara inkommen till Sametinget senast det datum som står på blanketten. Du ska tillsammans med din ansökan bifoga foton av objektet samt någon form av historisk beskrivning av vem/vilka som nyttjat ansökta renvallar och renstängsel och hur dessa använts. Läs mer i anvisningarna. Broschyr och blanketter  Du kan ladda ner broschyr och ansökningsblanketter i högerspalten. Du kan också beställa broschyren om natur- och kulturmiljöer i renskötselområdet genom att ringa Sametinget, tel. 0980-780 30. Reseersättning  För att underlätta vår handläggning ber vi dig ange avståndet mellan din folkbokföringsort och skötselobjektet under G. Övriga upplysningar  på blanketten. Om du redan har ett åtagande  Om du redan har ett flerårsåtagande kan du antingen behålla det eller söka ett nytt inom motsvararande ersättningsform. Om du söker ett nytt flerårsåtagande kommer ditt tidigare åtagande att avslutas. Tvärvillkor  Du måste följa de så kallade tvärvillkoren för att få full utbetalning av miljöersättningarna. Tvärvillkoren grundas på den svenska lagstiftningen. Mer information om tvärvillkoren finns på Jordbruksverkets hemsida.</p>
</body></document>