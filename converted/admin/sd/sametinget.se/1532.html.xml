<document xml:lang="swe" id="no_id"><header><title/><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/1532</origFileName><parallel_text xml:lang="smj" location="4060.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kompetensutveckling - Sametinget</p>
<p type="title">Kompetensutveckling</p>
<p>Vill du stärka dina kunskaper om hur du utvecklar ditt turistföretag? Behöver du lära dig mer om hur du ska sköta dina renar? Vill du lära dig mer om marknadsföring? Nu finns det möjligheter att söka kompetensutveckling inom landsbygdsprogrammet.</p>
<p>Kompetensutveckling finns i form av projektstöd och företagsstöd. Det innebär att du som är företagare har möjlighet att skapa din egen kompetensutveckling. Även organisationer och andra aktörer som anordnar kompetensutveckling kan söka stöd för att genomföra detta. Aktiviteterna får inte ingå i kurser och praktik inom den ordinarie utbildningen på gymnasienivå eller högre.</p>
<p><em type="italic">Inom vilka områden? </em>Du kan få stöd för att genomföra eller anordna kompetensutveckling inom framförallt följande områden: </p>
<list><p type="listitem">företagsutveckling</p>
<p type="listitem">jordbruksrådgivning</p>
<p type="listitem">förbättring av miljö, landskap och ökad djurvälfärd (även renskötsel)</p>
<p type="listitem">kunskapsöverföring från forskning och utveckling</p>
<p type="listitem">främjande av turismnäringen</p>
<p type="listitem">grundläggande tjänster för ekonomi och befolkningen på landsbygden</p>
<p type="listitem">bevarande och vidareutveckling av natur- och kulturarvet på landsbygden</p>
<p type="listitem">byutveckling</p>
</list><p><em type="italic">Så söker du </em>Ansökan görs som en ansökan om företagsstöd eller projektstöd (se vänstermenyn). </p>
</body></document>