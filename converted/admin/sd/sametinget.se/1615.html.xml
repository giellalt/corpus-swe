<document xml:lang="swe" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>227</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.samediggi.se/1615</origFileName>
    <parallel_text xml:lang="sme" location="6018.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Programperiod 2007-2013 - Sametinget</p>
    <p>I november 2006 uppvaktade Sametingen i Norden den europeiska kommissionen för att uppmärksamma samerna som urfolk i EU-systemet. Här med kommissionens ordförande José Manuel Barroso. Foto: European Community, 2006.</p>
    <p type="title">Programperioden 2007-2013</p>
    <p>Den nya perioden innebär ett flertal förändringar. Genom att nya länder blivit medlemmar i EU har behoven och medelsfördelningen förändrats. Sju programtyper har blivit fyra.</p>
    <p>
      <em type="bold">Mål 2 </em>
    </p>
    <p>För samernas del innebär det att Mål 1 försvinner. Vissa möjligheter att söka medel från Mål 2 till samiska projekt finns, men då konkurrerar man med andra projektaktörer. NUTEK är förvaltningsmyndighet för Mål 2. Sametinget har på nationell nivå inte fått gehör för predestinerade medel till samisk näringslivsutveckling i Mål 2. Detta är en tillbakagång jämfört med förra strukturfondsperioden då vi hade egna medel och egna beslutsgrupper. Sametinget är endast garanterat plats i det så kallade strukturfonds-partnerskapet som ska prioritera mellan projekten.</p>
    <p>Landsbygdsprogrammet</p>
    <p>Mål 1 ersätts till viss del av Landsbygdsprogrammet, som dock inte räknas som ett strukturfondsprogram. Sametinget har en egen genomförandestrategi. Jordbruksverket är förvaltningsmyndighet och Sametinget är en av stödmyndigheterna. Läs mer genom att klicka på länken till höger.</p>
    <p>
      <em type="bold">Interreg </em>
    </p>
    <p>Interreg-programmen har ur EU-perspektiv blivit framgångsrika. Det gränsöverskridande Interreg-programmet som berör samerna lever vidare och täcker ett större område. Även Västerbotten ingår nu i det område som omfattas av Interreg. Det samiska området är ett sammanhållet delprogram kallat Interreg IV A Nord Sápmi.</p>
  </body>
</document>
