<document xml:lang="swe" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>234</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.samediggi.se/17488</origFileName>
    <parallel_text xml:lang="sme" location="17492.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Historiskt beslut om grundlagen i Sveriges riksdag - Sametinget</p>
    <p>Ingrid Inga. Foto: Marie Enoksson.</p>
    <p type="title">Historiskt beslut om grundlagen i Sveriges riksdag</p>
    <p>Den 24 november är en historisk dag för samerna.</p>
    <p>
      <em type="bold">Ändringar från 2011 </em>
    </p>
    <p>Riksdagen har nu fattat det slutliga beslutet om det vilande förslaget om ändringar i regeringsformen, tryckfrihetsförordningen och yttrandefrihetsgrundlagen och riksdagsordningen. Förändringar i grundlagen, vallagen och kommunallagen börjar gälla från den 1 januari 2011. Sju av åtta partier i riksdagen stod bakom förslaget.</p>
    <p>
      <em type="bold">Samerna - ett folk </em>
    </p>
    <p>Sveriges riksdag har nu erkänt att samerna är ett folk i grundlagen. Sverige har därmed erkänt att vi samer är både ett folk, ett urfolk och en minoritet. Enligt professorn i folkrätt, Ove Bring, har denna skrivning i grundlagen en stor juridisk betydelse. Enligt Bring har ett folk en teoretisk större rätt till självbestämmande än en minoritet och ett folk har en starkare ställning än ett urfolk. Ett urfolk har inte samma rätt till självbestämmande som ett folk.</p>
    <p>- Ett folk har politiska rättigheter medan ett urfolk har kulturella rättigheter, säger professor Ove Bring.</p>
    <p><em type="italic">Stora förväntningar </em>- För Sametingets del är förväntningarna stora att Sveriges regering nu fyller grundlagsändringen med ett reellt innehåll och att grundlagen införlivas i all den lagstiftning som berör det samiska folkets angelägenheter. Nu finns de materiella förutsättningarna att utforma samiskt självbestämmande i alla de frågor som berör oss samer, säger Ingrid Inga. </p>
    <p><em type="italic">Kontakt </em>Ingrid Inga, Sametingets styrelseordförande Tel. 070-773 7762 </p>
  </body>
</document>
