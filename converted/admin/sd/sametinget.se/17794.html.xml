<document xml:lang="swe" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/17794</origFileName><parallel_text xml:lang="sme" location="20321.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nytt samiskt forskningsprogram - Sametinget</p>
<p type="title">Nytt samiskt forskningsprogram</p>
<p>I dag har regeringen fattat beslut om ett nytt heltäckande forskningsprogram som rör det samiska samhället, skriver jordbruksdepartementet i ett pressmeddelande.</p>
<p>Den geografiska uppdelningen, kunskapsbrister och statusen som ursprungsbefolkning gör att regeringen anser att det finns ett behov av ett tvärvetenskapligt samiskt forskningsprogram.</p>
<p><em type="bold">Bättre samordning </em></p>
<p>Programmet syftar till en bättre samordning av den samerelaterade forskningen mellan de som utför forskningen och de som finansierar forskningen.</p>
<p><em type="bold">Brist på kunskap </em></p>
<p>Bakgrunden till beslutet är bland annat att det generellt råder stor brist på kunskap om samer och deras levnadsförhållanden i Sverige och övriga länder i Norden. Samernas uppdelning i fler länder innebär både olika levnadsförhållanden för befolkningen men också att kunskapen om dem är splittrad och svårtillgänglig.</p>
<p>- Det är viktigt med ett forskningsprogram som spänner över flera områden för att samla kunskaper och få en helhetsbild, säger landsbygdsminister Eskil Erlandsson.</p>
<p><em type="bold">Samverkan </em></p>
<p>Forskningsrådet för miljö, areella näringar och samhällsbyggande, Vetenskapsrådet och Forskningsrådet för arbetsliv och socialvetenskap får ansvar att i samverkan utforma programmet.</p>
</body></document>
