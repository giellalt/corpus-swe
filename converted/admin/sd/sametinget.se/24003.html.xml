<document xml:lang="swe" id="no_id"><header><title/><genre code="admin"/><author><unknown/></author><wordcount>257</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/24003</origFileName><parallel_text xml:lang="sme" location="24355.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Romernas internationella dag den 8 april - Sametinget</p>
<p>Unga romer på danskurs. Foto: Johan Jeppson.</p>
<p type="title">Romernas internationella dag den 8 april</p>
<p>Den 8 april är det romernas nationaldag, eller Internationella Romadagen, &#13; och i år är det dessutom 40-årsjubileum. Det uppmärksammas på olika håll&#13;  i landet.</p>
<p><em type="bold">Festligheter </em></p>
<p>I Stockholm kommer integrationsminister Erik Ullenhag att tala vid en ceremoni i Kungsträdgården. På länsstyrelsen i Stockholm flaggar man med den romska flaggan. I Luleå blir det festligheter på Kulturens hus. Svenska Tornedalingars &#13; riksförbund och Sametinget gästar evenemanget och Sveriges &#13; demokratiambassadör, Maria Leissner, inviger kvällen.</p>
<p><em type="bold">40-årsjubileum </em></p>
<p>Nationaldagen firas till minne av den första internationella romska kongressen, som hölls den 8 april 1971 i London.</p>
<p>Vid detta tillfälle beslutades bl a om den gemensamma romska flaggan och den gemensamma nationalhymnen</p>
<p><em type="italic">Gelem gelem </em></p>
<p>(som betyder <span type="quote">"Jag vandrar"</span>). Detta är en dag som firas i ett fyrtiotal länder i världen med kulturaktiviteter, flaggning, ljuständningar, minnesceremonier mm. I år är detta extra uppmärksammat på många platser då det dessutom är 40-årsjubileum.</p>
<p><em type="bold">Flaggan </em></p>
<p>Den romska flaggan består av ett rött hjul mot ett blått och ett grönt &#13; fält. Det röda hjulet symboliserar vandringen från Indien samt romernas &#13; framåtskridande. Den blå färgen &#13; symboliserar himlen (andliga värden) medan den gröna färgen symboliserar&#13;  jorden.</p>
<p><em type="bold">Fem grupper </em></p>
<p>Romer har funnits i Sverige sedan 1500-talet. I Sverige bor cirka 50.000&#13;  romer som delas in i fem grupper: svenska romer, finska romer, &#13; resande, utomnordiska romer och nyanlända romer. Romernas språk kallas é&#13;  romani chib, ibland även romanés eller bara romani. Sedan år 2000 är é &#13; romani chib ett av Sveriges nationella minoritetsspråk.</p>
</body></document>
