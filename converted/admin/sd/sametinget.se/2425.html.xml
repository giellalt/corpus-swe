<document xml:lang="swe" id="no_id"><header><title/><genre code="admin"/><author><unknown/></author><wordcount>156</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2425</origFileName><parallel_text xml:lang="sme" location="3333.html"/><parallel_text xml:lang="smj" location="4074.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Okända renar - Sametinget</p>
<p type="title">Okända renar</p>
<p>Här publiceras samebyarnas redovisningar av slaktade okända renar. Även renar slaktade i Norge förekommer.</p>
<p>Okända märken</p>
<p>Det händer att renar vandrar lång väg och kommer in i <span type="quote">"fel"</span> sameby. Om en ren påträffas inom en samebys betesområde med förfalskat, förstört eller okänt märke, eller med märke som inte är rätt utformat, ska renen enligt § 84 i rennäringslagen tas om hand av samebyn för slakt och försäljning. Köpeskillingen tillfaller då byn.</p>
<p>Blankett</p>
<p>Vid försäljning av okända renar skickar samebyn in en förteckning till Sametinget (blankett finns i högerspalten). Okända renmärken publiceras som pdf-filer.</p>
<p>Köpeskillingen</p>
<p>Den som inom två år från försäljningsdagen styrker sig som ägare till den påträffade renen har rätt att av samebyn få ut köpeskillingen med avdrag för kostnaden för renens omhändertagande.</p>
<p>Begäran om utbetalning</p>
<p>Alla yrkanden om utbetalning av köpeskilling ska ställas till den sameby/reindriftsförvaltning som har sålt renen. Sametinget har hand om utannonseringen av okända renar.</p>
</body></document>
