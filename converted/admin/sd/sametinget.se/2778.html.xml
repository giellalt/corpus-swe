<document xml:lang="swe" id="no_id"><header><title/><genre code="admin"/><author><unknown/></author><wordcount>216</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2778</origFileName><parallel_text xml:lang="sme" location="3332.html"/><parallel_text xml:lang="smj" location="4075.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Pristillägg - Sametinget</p>
<p>Veterinär besiktigar slaktade renkroppar. Foto: Isabella Nutti.</p>
<p type="title">Pristillägg</p>
<p>Det statliga stödet till rennäringen består av ett pristillägg (prisstöd) på renkött. Renen måste vara slaktad i ett kontrollslakteri för att stöd ska betalas ut.</p>
<p>Särskilt pristillägg lämnas för renar som godkänts vid köttbesiktning enligt föreskrifter som meddelats med stöd av livsmedelslagen och som klassificerats enligt Jordbruksverkets föreskrifter om klassificering av slaktkroppar. Pristilläggets storlek  Stödet är 9 kr per kilo för vuxna djur och 14,50 kr per kilo för renkalv. Pristillägget beräknas på slaktkroppens vikt. För att renägaren ska vara berättigad till pristillägg måste renen vara slaktad i ett kontrollslakteri. (I prisstödsutbetalningar ingår inte moms, eftersom det är ett bidrag.)</p>
<p><em type="italic">Omsättning </em>Rennäringen i Sverige omsätter totalt 230 miljoner per år. Prisstödet utgör en liten del av den totala omsättningen. Prisstöd utgår inte till renar som slaktas privat (s k husbehovsslakt). <em type="italic">Utbetalning </em>Pristillägg utbetalas av Sametinget till renägaren.  </p>
<p><em type="italic">Slakterier </em>Slakterier ska lämna in redovisning för pristillägg. Redovisningen omfattar pristillägg för renar som slaktats och besiktigats under redovisningsperioden. Redovisningsperioder framgår av bilagan till Sametingets föreskrift om särskilt pristillägg på renkött. Blanketter  I högerspalten finns blanketter för renägare och slakterier som antingen kan skrivas ut eller fyllas i innan utskrift. Observera att du inte kan spara en ifylld pdf-fil! Slaktstatistik  I högerspalten finns pdf-filer med statistik från slaktsäsongerna. </p>
</body></document>
