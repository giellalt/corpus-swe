<document xml:lang="swe" id="no_id"><header><title/><genre code="admin"/><author><unknown/></author><wordcount>343</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/3370</origFileName><parallel_text xml:lang="sme" location="3380.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nya rovdjursutredningen får kritik - Sametinget</p>
<p>Järven orsakar varje år stora skador i renskötselområdet. Foto: Marie Enoksson/Sametinget.</p>
<p type="title">Nya rovdjursutredningen får kritik</p>
<p>Sametingets styrelseordförande Lars-Anders Baer är kritisk mot den nya&#13; rovdjursutredningen. - Den innehåller många förslag men problematiken i&#13; renskötselområdet har inte har tagits på tillräckligt stort allvar av&#13; utredningen, menar Baer.</p>
<p>I dag överlämnar rovdjursutredare Åke Petterson sin utredning om de stora rovdjuren - björn, varg, järv, lodjur och kungsörn till regeringen.</p>
<p>Direktiven</p>
<p>I direktiven ingick bl.a. att redovisa och analysera utvecklingen av rovdjursstammarna, vidareutveckla formerna för samverkan mellan olika intressenter och utökat regionalt och lokalt inflytande beträffande rovdjursfrågor, analysera ersättningsnivåer och regelverk för  ersättning för rovdjursförekomst inom renskötselområdet.</p>
<p>Bristfälliga analyser</p>
<p>– Från Sametingets sida är vi besvikna över att problematiken i renskötselområdet inte har tagits på tillräckligt stort allvar av utredningen. Analyserna är bristfälliga eller obefintliga när det gäller såväl rovdjurens effekter på rennäringen, ersättningssystemets relevans eller rovdjursinventeringens genomförande inom renskötselområdet, säger Lars-Anders Baer, styrelseordförande i Sametinget.</p>
<p>Toleransnivåer nödvändiga</p>
<p>I utredningens uppdrag ingick också att belysa det samlade rovdjurstrycket i olika delar av landet och att överväga en förnyad prövning av begreppet toleransnivåer främst inom renskötselområdet.</p>
<p>– Att införa toleransnivåer för det samlade rovdjurstrycket inom varje sameby är en nödvändighet som måste genomföras omgående. Utredningens förslag är i dessa delar alldeles för översiktliga och ogenomtänkta.  Förvaltande myndigheter måste genast få i uppdrag att ta fram en modell för genomförandet och förslag till riktlinjer, framhåller Lars-Anders Baer.</p>
<p>Nationell utvärdering</p>
<p>– Sametinget föreslås få ett ökat ansvar att informera om rovdjurens konsekvenser för rennäringen, samt att genomföra en nationell utvärdering av ersättningssystemets effekter för rennäringen. Enligt direktiven var det egentligen tänkt att utredaren skulle genomföra en sådan utvärdering av ersättningssystemet men det jobbet har inte blivit gjort, säger Lars-Anders Baer. Däremot ser Sametinget fram emot att få ta itu med dessa frågor, understryker Baer.</p>
<p>Regionaliserad förvaltning</p>
<p>– Positivt är att utredningen föreslår en mer regionaliserad förvaltning där länsstyrelsen får huvudansvaret. De som drabbas rovdjursskador skall ska få ett större inflytande, avslutar Lars-Anders Baer, styrelseordförande i i Sametinget.</p>
<p>Kontakt</p>
<p>Lars-Anders Baer, 070-316 20 56</p>
</body></document>