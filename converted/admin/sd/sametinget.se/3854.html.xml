<document xml:lang="swe" id="no_id"><header><title/><genre code="admin"/><author><unknown/></author><wordcount>327</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/3854</origFileName><parallel_text xml:lang="sme" location="3858.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget får 1,5 miljoner till jämställdhetsarbete - Sametinget</p>
<p>Nu ska de samiska kvinnorna uppmuntras att växa och ta större plats i politiken. Foto: Marie Enoksson/Sametinget.</p>
<p type="title">Sametinget får 1,5 miljoner till jämställdhetsarbete</p>
<p>Samiska kvinnors ställning i det politiska beslutsfattandet ska&#13; stärkas. Därför beslutade regeringen idag att anvisa Sametinget 1,5&#13; miljoner kronor för 2008. Satsningen omfattar två år.</p>
<p>Möjligheter att arbeta konkret</p>
<p>Sara Larsson, som är styrelseledamot i Sametinget, och som länge kämpat med jämställdhetsfrågor, gläder sig.</p>
<p>-	Äntligen! Jag är mycket glad för uppdraget eftersom det ger oss möjligheter att arbeta konkret inför valet med att öka andelen kvinnor som kandiderar till Sametinget i valet nästa år. Vi har länge påtalat att Sametingets partier, precis som partierna i den svenska riksdagen, behöver särskilt ekonomiskt stöd för att kunna satsa på jämställdhet. Nu har den möjligheten öppnat sig.</p>
<p>Jämn könsfördelning</p>
<p>Syftet med uppdraget är att stödja det jämställdhetsarbete som Sametinget har inlett. Sametingets mål är att den beslutande församlingen ska ha en jämn könsfördelning efter valet 2013. De 31 ledamöterna representerar olika partier och utses av röstberättigade samer genom allmänna val.</p>
<p>- Det är viktigt att regeringens jämställdhetssatsningar också kommer samerna och samiska kvinnor till del, säger jämställdhetsminister Nyamko Sabuni med ansvar för minoritetsfrågor.</p>
<p>Partierna får medel</p>
<p>Sara Larsson förklarar att Sametingets partier nu kan erbjudas särskilda medel för att själva arbeta med jämställdhet.</p>
<p>-	Alla nuvarande politiker inklusive männen måste få mer kunskaper kring varför det är viktigt och hur man går till väga för att engagera kvinnor i partiet.</p>
<p>Informationsseminarier</p>
<p>Sametinget kommer också att kunna ordna större informationsseminarier under året.</p>
<p>-	Det viktiga på de seminarierna tror jag är att ta vara på de kvinnor som redan tänkt tanken att engagera sig i Sametinget. Att erbjuda dem möjligheten att träffa andra i samma situation och kvinnor som redan är politiker ökar chanserna för att de verkligen gör slag i saken och ställer upp till val, avslutar Sara Larsson.</p>
<p>Kontakt</p>
<p>Sara Larsson, Sametingets styrelse</p>
<p>mobil 070-378 88 24</p>
</body></document>
