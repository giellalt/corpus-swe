<document xml:lang="swe" id="no_id"><header><title/><genre code="admin"/><author><unknown/></author><wordcount>176</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/3985</origFileName><parallel_text xml:lang="sme" location="5020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Samisk språkhandbok - Sametinget</p>
<p type="title">Språkhandboken</p>
<p>Sametinget har utarbetat en språkhandbok för att öka användningen av samiska. I handboken föreslås en arbetsmodell för att synliggöra och öka användningen av minoritetsspråk.</p>
<p>Samiskan är idag ett erkänt officiellt minoritetsspråk i Sverige. Ett erkännande är ett led i att höja statusen på språket och motivera ett språkbevarande. De samiska språken (som sinsemellan är ganska olika) är på grund av svensk språkpolitik under 1900-talet hotade språk. Att vända en negativ språkutveckling kräver många olika insatser. En av dem är språkhandboken. Främst är den avsedd som ett hjälpmedel för minoritetsspråkhandläggare på kommuner och andra förvaltningsmyndigheter. Syfte  Språkhandbokens syfte är att synliggöra samiskan och öka den samiska språkkompetensen bland de anställda, men också att öka allmänhetens användning av samiska i kontakt med myndigheter. Arbetsmodeller  I handboken föreslås:</p>
<list><p type="listitem">en arbetsmodell för att synliggöra samiskan, öka den samiska språkkompetensen bland de anställda samt öka allmänhetens användning av samiska</p>
<p type="listitem">formulär för kartläggning av språksituationen</p>
<p type="listitem">en modell till språkprogram</p>
<p type="listitem">en modell till handlingsplan och</p>
<p type="listitem">en responsmöjlighet för enskilda</p>
</list><p>Språkhandboken kan beställas från Sametingets kansli, tel. 0980-780 30.</p>
</body></document>
