<document xml:lang="swe" id="no_id"><header><title/><genre code="admin"/><author><unknown/></author><wordcount>245</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/4024</origFileName><parallel_text xml:lang="sma" location="71305.html"/><parallel_text xml:lang="sme" location="4025.html"/><parallel_text xml:lang="smj" location="71303.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nominera pristagare till Gollegiella 2014 - Sametinget</p>
<p type="title">Nominera pristagare till Gollegiella</p>
<p>GOLLEGIELLA – Nordiskt samiskt språkpris delas ut hösten 2014. Fram till den 30 maj 2014 har du chansen att nominera en värdig pristagare!</p>
<p>Gollegiella – Nordiskt samiskt språkpris har instiftats av ministrarna för samefrågor i Norge, Sverige och Finland samt sametingspresidenterna i Norge, Sverige och Finland. Det delas ut vartannat år sedan 2004. Språkpriset 2014 är på 15 000 euro och delas ut för sjätte gången under det årliga mötet mellan sameministrarna och sametingspresidenterna, som hösten 2014 äger rum i Helsingfors. Språkprisets målsättning  Språkpriset ska medverka till att främja, utveckla eller bevara det samiska språket i Norge, Sverige, Finland och Ryssland. Vem kan få priset?  Språkpriset kan tilldelas enskilda personer, grupper, organisationer, föreningar och/eller institutioner som har gjort en betydelsefull insats för att främja det samiska språket skriftligt, muntligt eller i annan form. Initiativ av många slag för att främja det samiska språket beaktas. Priset kan delas. Föreslå en kandidat!  Medborgare, organisationer, institutioner och myndigheter i Norge, Sverige, Finland och Ryssland kan utse en kandidat för språkpriset år 2014. Skicka in förslag på värdiga språkvinnare tillsammans med en skriftlig motivering på högst 1-2 sidor.</p>
<p>Bedömningskommittén väljer ut vinnarkandidater till språkpriset. Medlemmarna i bedömningskommittén är Pekka Sammallahti (ordförande), Harald Gaski, Anna Morottaja, Anna-Margith Påve, och Nina Nikolaevna Mironova.</p>
<p>Förslaget ska vara kommittén till handa senast den 30 maj 2014.</p>
<p><em type="italic">Adress: </em>Gollegiella  Sámediggi/Saamelaiskäräjät Ellen Pautamo SAJOS FIN-99870 Inari Finland </p>
<p>E-post: info@samediggi.fi Tel. 358 108 393 100</p>
</body></document>
