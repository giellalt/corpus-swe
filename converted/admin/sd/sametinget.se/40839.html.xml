<document xml:lang="swe" id="no_id"><header><title/><genre code="admin"/><author><unknown/></author><wordcount>163</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/40839</origFileName><parallel_text xml:lang="sma" location="46935.html"/><parallel_text xml:lang="sme" location="46127.html"/><parallel_text xml:lang="smj" location="46819.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Varför ska man rösta? - Sametinget</p>
<p type="title">Varför ska man rösta?</p>
<p>Sametinget i Sverige har en rådgivande funktion i Sveriges politiska system. I en demokrati bestämmer majoriteten. Minoriteter har sällan möjlighet att nå fram i demokratiska församlingar. För att ge samerna en röst finns Sametinget. Du väljer vem som ska företräda dig.</p>
<p>Sametinget är samernas röst i Sverige. Att avstå från att rösta är att överlåta åt andra att välja politiska företrädare. Om du röstar gör du din röst hörd och väljer därmed Sametingets politiska riktning.</p>
<p>Sametingets valnämnd uppmanar dig att påverka utvecklingen - din röst gör skillnad!</p>
<p><em type="italic">Forum för åsikter </em>Ledamöterna i Sametinget avspeglar det samiska samhället. Vi har olika bakgrund och erfarenheter. Genom ett starkt Sameting är möjligheten större att få till stånd förändringar. Samtidigt är Sametinget ett forum för olika åsikter, ett demokratiskt organ. Diskussionerna måste fortsätta för alla samers bästa. </p>
<p><em type="italic">Rösta </em>Valdagen infaller söndagen den 19 maj 2013. Du kommer att få valhandlingar skickade till din postadress direkt från valmyndigheten. </p>
</body></document>
