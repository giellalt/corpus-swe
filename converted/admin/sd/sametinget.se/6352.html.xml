<document xml:lang="swe" id="no_id"><header><title/><genre code="admin"/><author><unknown/></author><wordcount>319</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/6352</origFileName><parallel_text xml:lang="sme" location="6356.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samerna erkänns som urfolk i ny grundlag? - Sametinget</p>
<p type="title">Samerna erkänns som urfolk i ny grundlag?</p>
<p>Grundlagsutredningen föreslår att samerna erkänns som ett urfolk i&#13; grundlagen. Motiveringen är att samerna har en särställning bland de&#13; nationella minoriteterna. Sametingets styrelseordförande Lars-Anders Baer är glad över&#13; utredningens principiellt viktiga ställningstagande, men saknar ett&#13; klarläggande över Sametingets roll och status.</p>
<p><em type="italic">Samerna har en särställning </em>Grundlagsutredningen som leds av landshövdingen Per Unckel har i dag överlämnat sitt betänkande En reformerad grundlag (SOU 2008:125) till justitieminister Beatrice Ask. En enig utredning föreslår en rad förändringar i regeringsformen och annan lagstiftning i syfte att stärka och fördjupa den svenska folkstyrelsen. Utredningen föreslår också att samerna erkänns som ett urfolk i grundlagen. Utredningen motiverar det med att samerna som urfolk har en särställning bland de nationella minoriteterna. Den föreslår även en justering av den befintliga regleringen till att de etniska, språkliga och religiösa minoriteternas möjligheter att behålla och utveckla ett eget kultur- och samfundsliv ska främjas (istället för <span type="quote">”bör främjas”</span> som det står idag). <em type="italic">Principiellt viktigt </em>- Grundlagsutredningens förslag att erkänna samerna som ett urfolk i grundlagen är principiellt viktigt, säger Lars-Anders Baer, styrelseordförande i Sametinget. Det innebär att det samiska folket synliggörs konstitutionellt. <em type="italic">Urfolksdeklarationen ett motiv </em>- Jag är glad att utredningen motiverar sitt förslag med att Sverige i FN röstat för deklarationen om urfolkens rättigheter. Nu kan man verkligen säga att Sverige igångsätter processen att implementera FN:s urfolksdeklaration, understryker Lars-Anders Baer. Deklarationen slår fast urfolkens rätt till bl.a. kultur, språk och institutioner samt till självbestämmande i frågor som rör dem själva. <em type="italic">Sametingets roll </em>Det som saknas i förslaget är klarläggandet av Sametingets roll och status som folkvalt organ i den svenska folkstyrelsen. Men Baer är förhoppningsfull. - Från samisk sida utgår vi från att denna fråga kommer att behandlas av regeringens samepolitiska arbetsgrupp. De bereder den samepolitiska propositionen som ska överlämnas till riksdagen 2010, säger Lars-Anders Baer. <em type="italic">Kontakt </em>Lars-Anders Baer, styrelseordförande, 070-316 20 56 </p>
</body></document>
