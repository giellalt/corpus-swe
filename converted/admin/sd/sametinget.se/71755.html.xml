<document xml:lang="swe" id="no_id"><header><title/><genre code="admin"/><author><unknown/></author><wordcount>190</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/71755</origFileName><parallel_text xml:lang="sme" location="71803.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Utbildningssatsning ska öka tillgång på lärare i nationella minoritetsspråk - Sametinget</p>
<p type="title">Utbildningssatsning ska öka tillgång på lärare i nationella minoritetsspråk</p>
<p>Skolverket genomför just nu insatser för att förstärka tillgången till lärare i nationella minoritetsspråk. Senast 2016 finns det förhoppningsvis minst 12 nya lärare i samiska och meänkieli.</p>
<p>Hösten 2013 fick Skolverket ett regeringsuppdrag att genomföra insatser för att öka tillgången på lärare i särskilt samiska och meänkieli.</p>
<p><em type="italic">Följande insatser har gjorts: </em></p>
<p><em type="italic">Information om satsningen </em>skickades i december ut till alla minoritetssamordnare i förvaltningsområden för samiska och meänkieli, samt till Sametinget, Sameskolstyrelsen, Sáminuorra, Svenska Tornedalingars Riksförbund och Länsstyrelsen i Stockholms län. </p>
<p><em type="italic">Ett webbinarium </em>gick av stapeln den 23 januari 2014. Till det inbjöds minoritetssamordnarna, organisationerna och skolhuvudmännen. Webbinariet kan även ses i efterhand: https://skolverket.adobeconnect.com/_a1155067572/skolverket20140123 </p>
<p><em type="italic">Antalet intresseanmälningar </em>i februari 2014 var totalt 30. </p>
<p><em type="italic">Ett urval av de sökande </em>har gjorts utifrån möjliga utbildningar vid lärosätena, de sökandes språkkunskaper och behoven i kommunerna. Umeå och Stockholms universitet utreder just nu de sökandes förkunskaper och behov av utbildning, samt förbereder kurser och individuella studieplaner. </p>
<p><em type="italic">Minst 12 studerande </em>ska få definitiva antagningsbesked i maj-juni. Beräknad kursstart är till hösten. Studierna ska vara avslutade senast 2016. </p>
</body></document>