<document xml:lang="swe" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>378</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.samediggi.se/73179</origFileName>
    <parallel_text xml:lang="sme" location="73185.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Jämställdhet 2013-2014 - Sametinget</p>
    <p type="title">Jämställdhets-integrering</p>
    <p>Sametinget har tillsammans med 17 andra myndigheter fått medel till att jobba med jämställdhetsintegrering under 2014. Arbetet bygger på förslag i tidigare rapporter som vi gjort.</p>
    <p>Målet för Sveriges jämställdhetspolitik är att kvinnor och män ska ha samma makt att forma samhället och sina egna liv. Målet antogs i bred politisk enighet 2006 utifrån propositionen Makt att forma samhället och sitt eget liv – nya mål i jämställdhetspolitiken <em type="italic">(prop. 2005/06:155). </em></p>
    <p>Det jämställdhetspolitiska målet har fyra delmål:</p>
    <list>
      <p type="listitem">En jämn fördelning av makt och inflytande.</p>
      <p type="listitem">Ekonomisk jämställdhet.</p>
      <p type="listitem">Jämn fördelning av det obetalda hem- och omsorgsarbetet.</p>
      <p type="listitem">Mäns våld mot kvinnor ska upphöra.</p>
    </list>
    <p>Läs mer om jämställdhetspolitiken</p>
    <p><em type="italic">JiM-projektet </em>Under 2013 och 2014 har 18 myndigheter fått ett särskilt uppdrag av regeringen att arbeta med jämställdhetsintegrering; <em type="italic">Jämställdhetsintegrering i Myndigheter (JiM </em>). Målet är att myndigheternas verksamhet ska utvecklas så att de ännu bättre bidrar till att uppnå det jämställdhetspolitiska målet. En av de myndigheter som deltar i JiM-projektet är Sametinget. Vi har fått särskilda medel till det arbetet. </p>
    <p><em type="italic">Jämställdhetsintegrering </em>Jämställdhet mellan kvinnor och män skapas där ordinarie beslut fattas, resurser fördelas och normer skapas. Därför ska jämställdhets-perspektivet finnas med i det dagliga arbetet. Sametinget har tidigare bedrivit jämställdhetsprojekt och utgår i JiM-projektet från de behov som tidigare framkommit. Läs mer </p>
    <p><em type="italic">Sametingets mål </em>Sametinget har valt att främst rikta jämställdhetsarbetet mot två av regeringens jämställdhetspolitiska mål: en jämn fördelning av makt och inflytande och ekonomisk jämställdhet. De utvecklingsbehov vi definierat i vår handlingsplan är: </p>
    <list>
      <p type="listitem">Vi vill arbeta mer med att förändra attityder, värderingar och normer i det samiska samhället.</p>
      <p type="listitem">Vi vill bli bättre på att införliva jämställdhetsperspektivet i alla beslut som fattas på Sametinget.</p>
      <p type="listitem">Vi vill att kvinnors roll i samhället ska stärkas genom deras engagemang för de samiska näringarna. Kvinnor ska på samma sätt som män uppmuntras till att bedriva renskötsel.</p>
      <p type="listitem">Vi vill verka för att organisationer och personer som söker verksamhets- och projektbidrag, aktivt ska arbeta med att öka jämställdheten.</p>
      <p type="listitem">Vi vill verka för att fler män ska gå kurser i samiska och söka korttidsstudiebidrag.</p>
    </list>
    <p>Olika slags aktiviteter ska genomföras under 2014. Dessa kommer att beröra både Sametingets personal och det samiska samhället. En förändring som redan genomförts är att vi till vårt årliga möte med samebyarna inbjöd både en kvinna och en man att representera samebyn.</p>
  </body>
</document>
