<document xml:lang="swe" id="no_id"><header><title/><genre code="admin"/><author><unknown/></author><wordcount>357</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/77965</origFileName><parallel_text xml:lang="sme" location="77961.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nordsamisk språkkonsulent - Sametinget</p>
<p type="title">Nordsamisk språkkonsulent</p>
<p>Vi söker dig som kan uppvisa och presentera ett tänkande om hur man kan arbeta med det nordsamiska språket för att stärka dess användning och ställning i samhället.</p>
<p>Sametinget har som uppgift att leda det samiska språkarbetet. Språkkonsulenten ska arbeta för att stärka det samiska språkets användning och ställning i samhället. I dagsläget finns på Sametinget lulesamisk och sydsamisk språkkonsulent samt språkkonsulenter vid Samiskt Språkcentrum.</p>
<p><em type="italic">Arbetsuppgifter </em>Dina arbetsuppgifter innefattar rådgivning, information, bistå med sakkunskap internt och externt och samverkan med övriga språkaktörer. Visst översättningsarbete kan ingå i tjänsten samt att du i övrigt arbetar med olika frågor inom Sametingets ansvarsområde vad gäller det samiska språket. Det kan även förekomma arbete med att ta fram underlag samt bearbeta dessa till skrivelser, rapporter el dyl. </p>
<p>Vi söker dig som kan uppvisa och presentera ett tänkande om hur man kan arbeta med det nordsamiska språket för att stärka dess användning och ställning i samhället.</p>
<p><em type="italic">Utbildning och arbetslivserfarenhet </em>Vi söker dig som har en akademisk examen samt akademiska betyg i ämnet nordsamiska. Du behärskar nordsamiska i tal och skrift. Vi ser gärna att du har erfarenhet av arbete inom offentlig förvaltning. Datorvana är ett krav. Körkort är krav då det i tjänsten kan förekomma resor. </p>
<p><em type="italic">Personliga egenskaper </em>Du har förmåga att samarbeta, uttrycker dig väl skriftligt samt arbetar självständigt och målmedvetet. </p>
<p>Arbetsgivaren lägger stor vikt vid dina personliga egenskaper</p>
<p><em type="italic">Anställningsform </em>Tillsvidare anställning . Heltid. Sametinget tillämpar sex månaders provanställning </p>
<p><em type="italic">Placeringsort </em>Giron </p>
<p><em type="italic">Är du intresserad? </em>Mer information får du av avdelningschefen för Kultur, språk och information Marie Louise Allas, tel. 0980-681 93. Fackliga kontaktpersoner är Aina Negga för SACO-S Sámediggi searvi tel. 0980-780 58 och Karin Vannar för ST-Sápmi tel. 0980-780 21 </p>
<p>Välkommen med din ansökan senast den 2014-09-25. Individuell lönesättning tillämpas, varför löneanspråk bör anges. Skicka din skriftliga ansökan bestående av ett personligt brev, din meritförteckning och kopia av de handlingar du vill åberopa samt ett datum för när du kan påbörja din anställning till: Sametinget, Box 90, 931 22 Giron. Du kan även skicka din ansökan via e-post: kansli@sametinget.se . Ange ref.nr. 2.4.1-2014-1194</p>
<p><em type="italic">Sametinget har gjort medieval för denna rekrytering. Vi undanber oss säljsamtal. </em></p>
</body></document>
