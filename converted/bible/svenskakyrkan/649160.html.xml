<document xml:lang="swe" id="no_id"><header><title/><genre code="bible"/><author><unknown/></author><wordcount>305</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.svenskakyrkan.se/649160</origFileName><parallel_text xml:lang="sma" location="default.aspx_id=651524.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samisk nationaldag firas i kyrkan - Svenska kyrkan - Härnösands stift</p>
<p type="title">Samisk nationaldag firas i kyrkan</p>
<p type="title">Samernas nationaldag firades under helgen i Hotagen med föreläsningar, musik uppträdande, gudstjänst och besök av biskop Tuulikki Koivunen Bylund.</p>
<p>Sylvia och Sakka Sparrock läser evangeliet på sydsamiska. Foto: Maria Eddebo Persson</p>
<p>Församlingshemmet fylldes under lördagen av människor som kommit för att fira nationaldagen och lyssna på Ewa Ljungdahl, arkeolog på Gaaltije – Sydsamiskt kultur- och informationscentrum, som föreläste om samiskt kulturlandskap. Hon berättade att hon inventerar Jämtland och Härjedalen på lämningar och har hittills dokumenterat 10 000 stycken. Det som driver henne är orättvisor. – Varför skulle en grupps historia vara mer värd än en annan? Det är viktigt att den samiska historien lyfts fram och blir accepterad och inte blir bortförklarad. Hon har under 20 års tid arbetat med samisk arkeologi, men hon har inte någon favorit bland sina fynd. – Det mest spännande är mängden föremål, inte något specifikt och att de är så gamla. Dagen var fylld av både allvar och skratt. Biskop Tuulikki Koivunen Bylund berättade om sig själv, sin tid som biskop och hur hon inte riktigt vant sig vid att bära biskopskorset och biskopsstaven. – I morgon ska ni få se hur bra jag blivit på stavgång, säger biskop Tuulikki och publiken skrattar. Alexandra Björklund och Tove Eriksson stod för underhållningen lite senare på kvällen när de båda sjöng och spelade gitarr och fiol. De hade gjort om gamla poplåtar som Beatles Yesterday i en egen version som var mycket uppskattad. Firandet av nationaldagen fortsatte även på söndagen. Dagen inleddes med en mässa i Hotagens kyrka som var fint smyckad samiska färger. Evangelietexten lästes på sydsamiska och alla psalmer sjöngs på samiska. Åsa Virdi Kråik, religionshistoriker avslutade helgen med att berätta om olika samiska riter. Läs texten på samiska</p>
<p>Maria Eddebo Persson</p>
<p>//</p>
</body></document>