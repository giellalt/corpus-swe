<document xml:lang="swe" id="no_id"><header><title/><genre code="bible"/><author><unknown/></author><wordcount>336</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.svenskakyrkan.se/default.aspx?id=650681</origFileName><parallel_text xml:lang="fin" location="default.aspx_id=650682.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Flerspråkig kyrka - Svenska kyrkan - Härnösands stift</p>
<p type="title">Flerspråkig kyrka</p>
<p type="title">Svenska kyrkan är sedan flera hundra år en flerspråkig kyrka. Härnösands stift arbetar främst med teckenspråk, samiska och finska. Målsättningen är att flerspråkigt arbete ska vara synligt, uppskattat och inkluderat i församlingarnas verksamhet som helhet.</p>
<p>I Härnösands stift finns betydande grupper minoritetsspråkiga (till exempel med finska eller sydsamiska som modersmål) och personer med teckenspråk som förstaspråk. Det teckenspråkiga högstadiet i Härnösand, Kristinaskolan, drar till sig både unga och familjer från stora delar av landet. Samerna, som bor och verkar från fjäll till kust, är Sveriges urfolk och har en lång historia i stiftet. Och de större industriorterna, främst längs kusten, har tagit emot många finska invandrare.</p>
<p>I flera av stiftets församlingar finns andra minoriteter och invandrare representerade. Det kan gälla till exempel romer och arabisktalande med olika nationell bakgrund.</p>
<p><em type="italic">Varje församling ansvarar </em>Varje församling har ansvar för verksamhet på de språk som förekommer i församlingen och beskriver den flerspråkiga och mångkulturella verksamheten i sin församlingsinstruktion (måldokument). Ibland behöver församlingen samverka med sina grannförsamlingar eller med stiftet om sådan verksamhet. </p>
<p>Härnösands stift stöder församlingarnas flerspråkiga arbete genom sina flerspråkiga centra, främst med präst- och diakonala resurser, som organiseras tillsammans med lokal församling. Det teckenspråkiga centret finns i Härnösand, det finskspråkiga i Sundsvall och det sydsamiska är under uppbyggnad i Jämtland/Härjedalen.</p>
<p><em type="italic">Samarbete behövs </em>Dessa centra arbetar både med församlingsverksamhet, till exempel gudstjänster och kyrkliga handlingar (dop, konfirmation, vigsel, begravning), och med utvecklingsarbete i form av rekrytering, utbildning, information, opinionsbildning, gudstjänstutveckling med mera. På vissa områden finns anledning till samverkan mellan stiftets sverigefinska, teckenspråkiga och samiskspråkiga verksamheter. Det kan gälla till exempel rekryterings- och utbildningsfrågor och opinionsbildning. </p>
<p><em type="italic">Flerspråkigheten grundläggande </em>Flerspråkigheten är grundläggande i en luthersk kyrka. Det betyder att kyrkans medlemmar – oberoende av språk – har möjlighet praktisera sin tro på det egna modersmålet, vara delaktiga och att ta ansvar för helheten. Det är mångfalden i kultur och språk som gör kyrkan hel. </p>
<p>Kontaktperson:</p>
<p type="title">Mia Ödmark</p>
<p>Samordnare för flerspråkigt arbete.</p>
<p>Direkt: 0611-254 46</p>
<p>E-post till Mia Ödmark</p>
<p>//</p>
</body></document>