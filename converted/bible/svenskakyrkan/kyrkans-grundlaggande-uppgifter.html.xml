<document xml:lang="swe" id="no_id"><header><title/><genre code="bible"/><author><unknown/></author><wordcount>488</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.svenskakyrkan.se/omoss/kyrkans-grundlaggande-uppgifter</origFileName><parallel_text xml:lang="fin" location="suomeksi.html"/><parallel_text xml:lang="sma" location="default.aspx_id=655194.html"/><parallel_text xml:lang="sme" location="default.aspx_id=655195.html"/><parallel_text xml:lang="smj" location="default.aspx_id=655196.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header>
<body>
<p>Kyrkans grundläggande uppgifter - Svenska kyrkan - Om oss</p>
<p type="title">Kyrkans grundläggande uppgifter</p>
<p type="title">Vad är Svenska kyrkans uppgift? Frågan kan besvaras på en mängd olika sätt utifrån vem och var man är. Mötet med Svenska kyrkan kan uppstå i barnverksamheten, i kyrkokören, vid en begravning, på en konsert eller i en söndagsgudstjänst.</p>
<p><em type="italic">Kyrkans uppgift </em>Utifrån det som är kyrkans uppgift formas verksamheten efter de behov och styrkor som finns i församlingarna. Öppenheten och dialogen med människorna med Jesus som förebild är grunden. Mötet, var man än befinner sig i livet, är det som Svenska kyrkan vill ta vara på. Det kan vara i ett enskilt samtal, i engagemanget för internationellt arbete eller i ungdomsarbete på skolor. Svenska kyrkan finns också på många sjukhus, i arbete med kulturmöten och på plats vid kris och katastrof. <em type="italic">Uppdraget </em>Svenska kyrkan har enats om att alla församlingars grundläggande uppgift är att fira gudstjänst, bedriva undervisning samt utöva diakoni och mission. Syftet är att människor ska leva i tro på Jesus Kristus och en kristen gemenskap. Församlingen har ansvar för verksamheten för alla som bor i och besöker församlingen. Där finns det alltid möjlighet till dop, konfirmation, vigsel och begravning. <em type="italic">Gudstjänster </em>När vi firar gudstjänst tillsammans i vår församling blir det ett tillfälle att möta Gud i gemenskap. Vi får hämta kraft i bön, nattvard och sång. Alla får komma med sin tro och sina tvivel och för en stund vara den man är just då och där. Känslan av traditionen kan vi se gudstjänstens olika delar, höra i musiken och se i kyrkorummets utsmyckningar. Men vi får också möta förnyelsen i tilltalet, sången och bönen. <em type="italic">Undervisning </em>Jesus undervisade människor i hela sitt liv. Han berättade liknelser och samtalade med människor som han mötte för att han ville visa på Guds kärlek. Lärjungarna fick uppdraget att föra det vidare och så har det fortsatt ända in i våra dagar. När vi tänker på undervisning idag tänker vi kanske främst på konfirmander. Men i alla möten med människor lär vi oss något nytt om varandra och oss själva. På så sätt får vi en fördjupad förståelse av vad det är att vara människa. <em type="italic">Diakoni </em>Vi är alla beroende av våra medmänniskor och ibland med lite extra stöd. Diakoni är kyrkans sociala arbete. Uppdraget är att genom delaktighet, respekt och ömsesidig solidaritet möta människor i utsatta livssituationer. Grunden för detta är Guds kärlek, som den möter oss i människan Jesus Kristus. <em type="italic">Mission </em>Mission betyder <span type="quote">”sändning”</span> och speglar det uppdrag som lärjungarna fick att vittna för andra om sin tro. Idag deltar kyrkan i den sändningen genom möten med människor både i närmiljön och utanför vårt lands gränser. Mission handlar därför lika mycket om vad församlingen gör inom sina egna gränser som hur man stöder andra kyrkor över hela jorden i deras grundläggande uppgift att vittna om Jesus. Detta sker både genom ekonomiska gåvor och genom att sända medarbetare, till exempel lärare, läkare, ekonomer eller präster. </p>
<p>//</p>
</body></document>
