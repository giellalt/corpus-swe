<document xml:lang="swe" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>384</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="swe"/>
    </multilingual>
    <origFileName>http://www.1177.se/Tema/Barn-och-foraldrar/Mat-somn-och-praktiska-rad/Tips-och-rad-om-barnsakerhet/Barnsakerhet-03-man</origFileName>
    <parallel_text xml:lang="eng" location="barnsakerhet-0---3-man.html"/>
    <parallel_text xml:lang="fin" location="barnsakerhet-0---3-man1.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Barnsäkerhet, 0–3 mån - 1177 Vårdguiden - sjukdomar, undersökningar, hitta vård, e-tjänster</p>
    <p type="title">Barn och föräldrar</p>
    <list>
      <p type="listitem">Sjukdomar och besvär</p>
      <p type="listitem">Mat, sömn och praktiska råd</p>
      <p type="listitem">Skador och olycksfall</p>
      <p type="listitem">Växa och utvecklas</p>
      <p type="listitem">Barn och föräldrar i vården</p>
      <p type="listitem">Familj och relationer</p>
      <p type="listitem">Frågor och svar om barn</p>
      <p type="listitem">Barnavdelningen</p>
      <p type="listitem">Barnets tänder</p>
      <p type="listitem">Läsare berättar</p>
    </list>
    <p type="title">Barnsäkerhet, 0–3 mån</p>
    <p type="title">Tips och råd</p>
    <list>
      <p type="listitem">Det är bra att hålla en hand på barnet om man måste vända sig bort från skötbordet.</p>
      <p type="listitem">När barnet badar – låt armen löpa bakom barnets nacke och greppa tag med handen runt barnets ena överarm i ett stadigt grepp.</p>
    </list>
    <p type="title">För att förhindra fallskador ska man</p>
    <list>
      <p type="listitem">alltid ha barnet under uppsikt när det ligger på skötbordet</p>
      <p type="listitem">försöka att alltid hålla en hand på barnet om man måste vända sig bort från skötbordet</p>
      <p type="listitem">se till att skötbordet är stabilt även om barnet sprattlar och rör sig</p>
      <p type="listitem">alltid ställa babysittern på golvet. Det är också bra om man kan spänna fast de lite större barnen i babysittern, eftersom stolen kan välta om barnet lutar sig framåt utan bälte.</p>
    </list>
    <p type="title">För att förhindra brännskador ska man</p>
    <list>
      <p type="listitem">undvika att dricka hett kaffe eller te med barnet i knäet</p>
      <p type="listitem">mäta vattnets temperatur i badbaljan så att det inte är för varmt - man kan använda termometer eller känna efter med armbågen</p>
      <p type="listitem">se till att barnet vistas i skuggan så mycket som möjligt under soliga dagar.</p>
    </list>
    <p type="title">För att göra bilfärden säker ska man</p>
    <list>
      <p type="listitem">se till att barnet alltid sitter fastspänt i ett godkänt babyskydd</p>
      <p type="listitem">vid köp av ett begagnat babyskydd förvissa sig om att den är oskadad</p>
      <p type="listitem">kontrollera att det inte finns några lösa föremål som kan kastas omkring i bilen om man skulle behöva bromsa hastigt.</p>
    </list>
    <p>Det finns babyskydd som är godkända för montering i både fram- och baksätet. Följ alltid monteringsanvisningarna.</p>
    <p type="title">För att skydda hörseln är det bra att</p>
    <list>
      <p type="listitem">undvika höga ljudvolymer, till exempel hög musik eller höga, plötsliga ljud</p>
      <p type="listitem">se till att leksaker inte har för höga, gälla ljud – testa dem före köp.</p>
    </list>
    <p type="title">För att förhindra andra olyckor</p>
    <p>För att förebygga olyckor av andra slag kan man regelbundet kontrollera barnets utrustning och leksaker, till exempel barnvagnens bromsar och nappens gummiknopp.</p>
    <p type="title">Passiv rökning</p>
    <p>Passiv rökning utsätter barnet för hälsorisker. Om man inte kan sluta röka helt så kan man ändra sina rökvanor och inte röka i hemmet. En helt rökfri miljö är bäst för barnet.</p>
  </body>
</document>
