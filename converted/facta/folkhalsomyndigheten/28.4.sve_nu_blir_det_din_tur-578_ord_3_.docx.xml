<document xml:lang="swe" id="no_id"><header><title/><genre code="facta"/><author><unknown/></author><wordcount>575</wordcount><conversion_status type="standard"/><availability><license type="standard"/></availability><multilingual/><origFileName>28.4.SVE_Nu blir det din tur-578 ord (3).docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Nu blir det din tur att få </em><em type="italic">vaccin mot covid-19 </em></p>
<p>Boka tid för vaccination på 1177.se</p>
<p>Kom också ihåg att fortsätta följa Folkhälsomyndighetens restriktioner, även när du blivit vaccinerad. Tillsammans besegrar vi corona.</p>
<p><em type="italic">Du som redan blivit vaccinerad mot covid-19 kan bortse från denna information. </em></p>
<p xml:lang="eng">Mer information: norrbotten.se 1177.se</p>
<p><em type="italic">Nu börjar vi vaccinera alla norrbottningar mellan 18–59 år mot covid-19 </em></p>
<p>Nu inleds vaccineringen mot covid-19 för alla norrbottningar mellan 18–59 år. Aktuell information om just din åldersgrupp, tid och plats, finns på 1177.se.</p>
<p><em type="italic">Så här bokar du tid på 1177.se </em></p>
<p>Du bokar tid för den första dosen. Dos två bokas på plats efter att du fått din första dos vaccin. Hur många bokningsbara tider som läggs ut beror på tillgång till vaccin.</p>
<p>Det är samma tider som erbjuds när du bokar digitalt eller via telefon. Om tiderna är slut när du ska boka, försök igen vid ett senare tillfälle. Be gärna någon närstående hjälpa dig om det behövs.</p>
<p xml:lang="nno"><em type="italic">Boka tid digitalt </em></p>
<list><p type="listitem">Att boka själv med e-legitimation är det allra smidigaste sättet att få en tid.</p>
<p type="listitem">På webbplatsen 1177.se hittar du sidan</p>
</list><p xml:lang="eng"><em type="italic">Boka vaccination mot covid-19 </em>.  </p>
<list><p type="listitem">Välj den vaccinationsmottagning där du vill vaccinera dig och boka tid där. <em type="italic">Boka tid med telefon </em></p>
<p type="listitem">Har du inte möjlighet att boka tid digitalt kan du boka tid på telefon 010-452 63 03 (på svenska, engelska och finska).</p>
<p type="listitem">Telefonbokningen är öppen måndag–fredag klockan 9–16.</p>
</list><p><em type="italic">När du ska vaccinera dig </em></p>
<p>Vaccinationsmottagningar finns i alla Norrbottens kommuner och hittas på 1177.se. Du kan välja att vaccinera dig på vilken mottagning du vill. Båda doserna ges på samma mottagning. Vaccinationen är gratis.</p>
<list><p type="listitem">Ta med din legitimation och ifylld hälsodeklaration (nästa sida). Hälsodeklaration på olika språk finns även på samtliga vaccinationsmottagningar.</p>
</list><list><p type="listitem">Ha gärna kortärmat eller lätt avtagbar klädsel på överkroppen för att enkelt kunna få din spruta i överarmen.</p>
</list><list><p type="listitem">Kom endast till mottagningen om du är fri från förkylningssymtom. Har du symtom bokar du om din tid.</p>
</list><list><p type="listitem">Kom i utsatt tid och inte allt för lång tid i förväg. Använd godkänt munskydd vid ditt besök. Överväg noga om du behöver ta med någon närstående till vaccinationen. <em type="italic">Efter din vaccination </em>Fortsätt att följa råd och rekommendationer även efter att du har vaccinerat dig. <em type="italic">Ersättning för resa </em>Det finns möjlighet att få ersättning för resa till och från närmaste vaccinationsmottagning från din hemadress. Du får bidrag för billigaste färdsättet, det vill säga buss, tåg och egen bil.  </p>
<p type="listitem">För att du ska få bidrag måste resesträckan vara mer än 84 km enkel väg om du åker bil.</p>
<p type="listitem">Personer med beviljad färdtjänst bokar inte sjukresa, då gäller färdtjänst.</p>
</list><p>Läs mer om vilka regler som gäller för att få  ersättning för resa på 1177.se</p>
<p><em type="italic">Se upp för bedrägeriförsök </em></p>
<p>Det har förekommit att personer har blivit utsatta för bedragare som ringer och vill boka in en vaccinationstid. De kräver att du ska identifiera dig med bankdosa eller Bank-ID. Region Norrbotten eller 1177 på telefon ringer aldrig upp och begär sådana känsliga uppgifter.</p>
<p xml:lang="nob"><em type="italic">Ombokning eller avbokning </em></p>
<p>Eftersom vaccin reserveras för dig bör du bara omboka eller avboka ditt besök om du blir sjuk eller får annat allvarligt förhinder. Det är viktigt att alla bokade tider används.</p>
<list><p type="listitem">Ombokning eller avbokning av besök görs via 1177.se eller på telefon 010-452 63 03.</p>
<p type="listitem">Om du inte kommer till ett bokat besök kostar det 400 kr.</p>
</list><p xml:lang="eng"><em type="italic">Other </em><em type="italic">languages </em></p>
<p xml:lang="eng">Read more about vaccination against COVID-19 at 1177.se</p>
<p xml:lang="fin">Lue lisää covid-19-rokotteesta sivustolta 1177.se</p>
<p xml:lang="sme">Loga eanet boahkuheami covid-19 birra siiddus 1177.se</p>
<p xml:lang="fkv">Lue lissää vaksiinista covid-19 vasten 1177.se.</p>
</body></document>
