<document xml:lang="swe" id="no_id"><header><title>Du som är 70 år eller äldre – begränsa dina nära kontakter</title><genre code="facta"/><author><person firstname="" lastname="folkhälsomyndigheten.se" sex="unknown" born="" nationality=""/></author><year>2020</year><wordcount>458</wordcount><conversion_status type="standard"/><availability><license type="standard"/></availability><origFileName>https://www.folkhalsomyndigheten.se/contentassets/46489fed663042a4be208d2db73d74be/faktablad-covid-19-70-ar-svenska-20033.pdf</origFileName><parallel_text xml:lang="eng" location="faktablad_covid_19-70-ar_engelska.pdf"/><parallel_text xml:lang="fin" location="faktablad_covid_19-70-ar_finska.pdf"/><parallel_text xml:lang="fit" location="faktablad_covid_19-70-ar_meankieli.pdf"/><parallel_text xml:lang="sma" location="faktablad_covid_19-70-ar_sydsamiska.pdf"/><parallel_text xml:lang="sme" location="faktablad_covid_19-70-ar_nordsamiska.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Du som är 70 år eller äldre – begränsa dina nära kontakter Vi rekommenderar att du som är 70 år eller äldre begränsar dina nära kontakter och stannar hemma så mycket som möjligt under en tid framöver. Den nya virussjukdomen covid-19 har utvecklats till en pandemi och sprids nu i Sverige. Du som är 70 år eller äldre tillhör en riskgrupp. Det visar erfarenheter från Kina och Italien, där en smittspridning pågått en längre tid.</p>
<p>Det är mycket viktigt att du skyddar dig själv och andra från att smittas av covid-19. Då värnar du även sjukvår-den som kommer att vara högt belastad.</p>
<p><em type="bold">Så håller du dig frisk </em>För att undvika att bli smittad uppmanar vi dig som är 70 år eller äldre att begränsa dina nära kontakter. Du bör låta bli att åka med kollektivtrafiken, handla i butiker eller vistas i lokaler där det finns många människor sam-tidigt. Ta istället hjälp av anhöriga eller grannar för att till exempel handla mat eller uträtta ärenden. </p>
<p><em type="bold">Så undviker du att smitta andra </em>Om du är sjuk ska du stanna hemma för att ta hand om dig själv och för att undvika att smitta andra, även om du bara har milda symtom. Undvik nära kontakter med andra människor när du är sjuk. </p>
<p><em type="bold">Så hjälper du sjukvården </em>Genom att begränsa dina nära kontakter blir färre sjuka, vilket leder till en avlastning för sjukvården. Om alla hjälper till stöttar vi sjukvården som under en begränsad tid kommer att ha en hög arbetsbörda. Covid-19 ger en allmän sjukdomskänsla med ett eller flera av följande symtom: </p>
<p type="listitem">Håll ut – det går över   Det är vanligt att känna oro, osäkerhet och ensamhet i en situation då man behöver hålla sig från andra människor.   Det du kan göra för att det ska kännas bättre är till exem-pel att gå ut på promenader i naturen, tala i telefon med nära och kära, eller hålla kontakt via dator och sociala medier.   Åtgärderna för att begränsa nära kontakter är under en avgränsad tid. Försök att sysselsätta dig med det du tycker är roligt och stimulerande.</p>
<p type="listitem">hosta</p>
<p type="listitem">feber</p>
<p type="listitem">andningsbesvär</p>
<p type="listitem">snuva</p>
<p type="listitem">halsont</p>
<p type="listitem">huvudvärk</p>
<p type="listitem">muskel- och ledvärk</p>
<p type="listitem">illamående.</p>
<p>INFORMATION OM COVID-19</p>
<p><em type="bold">Viktiga telefonnummer </em>För allmänna frågor om covid-19, ring 113 13. För sjukvårdsrådgivning, besök Vårdguiden, www.1177.se eller ring telefonnummer 1177, linjen är öppen dygnet runt. Om du känner oro ring Äldrelinjen, 020-22 22 33. </p>
<p>Öppet vardagar 8-19, helger 10-16. Vid livshotande tillstånd ring 112.</p>
<p><em type="bold">Riskgrupper </em>Hög ålder är den främsta riskfaktorn. Det visar tillgängliga studier kopplade till utbrottet av covid-19. Därför tillhör du som är 70 år eller äldre en riskgrupp. Personer med hög ålder i kombination med till exempel högt blodtryck, hjärt- kärlsjukdom, lungsjukdom eller diabetes är något vanligare bland de svåra fallen. </p>
<p>Du som är 70 år eller äldre 20033 Svenska</p>
</body></document>
