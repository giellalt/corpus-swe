<document xml:lang="swe" id="no_id"><header><title/><genre code="facta"/><author><unknown/></author><wordcount>752</wordcount><conversion_status type="standard"/><availability><license type="standard"/></availability><multilingual/><origFileName>Så fungerar vården - underlag översättningar - eng elska (2) (1).docx</origFileName><parallel_text xml:lang="fit" location="meki_sa_fungerar_varden_-_underlag_oversattningar_-_eng_elska_2_1_.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="italic">Så fungerar vården i Västerbottens län </em></p>
<p><em type="italic">Sök vård på rätt mottagning </em></p>
<p>Det är inte alltid lätt att själv bedöma hur sjuk man är. På 1177 Vårdguidens webbplats 1177.se kan du läsa om många sjukdomar och symtom och vad du själv kan göra för att linda dina besvär. Vissa texter finns översatta till flera språk. Du kan också ringa telefonnummer 1177. Då får du prata med en sjuksköterska som bedömer ditt behov av vård, ger dig råd och vägleder dig till rätt vårdmottagning om det behövs. När du ringer 1177 kan du prata svenska eller engelska.</p>
<p>När du är sjuk eller har något besvär är det nästan alltid till hälsocentralen du ska vända dig. Alla hälsocentraler är öppna under dagtid på vardagar. Kontaktuppgifter finns på sida XX-XX.</p>
<p>När hälsocentralen är stängd eller om du är osäker på hur allvarligt ditt sjukdomstillstånd är, ring telefonnummer 1177 för att rådgöra med en sjuksköterska. Får du plötsligt en allvarlig eller livshotande sjukdom eller skada som kräver vård direkt kan du vända dig till en akutmottagning.</p>
<p>Ring 112 om du tror att du behöver en ambulans.</p>
<p xml:lang="fra"><em type="italic">Patientavgifter </em></p>
<p>Högkostnadsskyddet för sjukvård innebär att du betalar sammanlagt högst 1 200 kronor i patientavgifter under en period på tolv månader. Det finns några undantag, till exempel vaccinationer.</p>
<p>Vissa besök betalar du ingenting för. Till exempel:</p>
<list><p type="listitem" xml:lang="nob">Gynekologiskt cellprov</p>
<p type="listitem" xml:lang="dan">Mammografiscreening</p>
<p type="listitem" xml:lang="est">Tobaksavvänjning</p>
<p type="listitem">Besök vid barnavårdscentral, barnmorskemottagning och specialistmödravård</p>
<p type="listitem">Besök för dig som är 19 år eller yngre och för dig som är 85 år eller äldre.</p>
</list><p>Blir du inlagd på sjukhus eller sjukstuga betalar du 100 kronor för varje dygn du vårdas.</p>
<p><em type="italic">Bidrag vid sjukresor </em></p>
<p>En sjukresa är en resa mellan ditt hem och en vårdgivare. Du kan ha rätt att få bidrag i efterhand för de resekostnader du haft.</p>
<p>Om du av hälsoskäl inte kan åka kollektivt eller med egen bil kan du ha rätt till sjukresa med taxi. Då behövs ett intyg från vårdgivaren.</p>
<p>Du får alltid stå för en del av resan själv, det kallas för egenavgift. Egenavgiften är 200 kronor per enkelresa med taxi, egen bil eller vid sjukresa utanför regionen. Resor i kollektivtrafik (buss och tåg) inom länet har ingen egenavgift. Om avgiften för en biljett är över 70 kronor får du ett bidrag som täcker hela summan.</p>
<p>Det finns ett högkostnadsskydd för sjukresor som innebär att du betalar högst 2 400 kronor i egenavgifter under en tolvmånadersperiod.</p>
<p><em type="italic">Så får du bidrag </em></p>
<p>När du kommer till ditt vårdbesök kan du be om en blankett som heter <span type="quote">”Begäran om reseersättning/intyg om vård”</span> (Begäran om reseersättning/intyg om vård.) Fyll i blanketten och skicka den och eventuella kvitton till: Sjukresor, 931 86 Skellefteå.</p>
<p>Har du frågor om resor till och från vården kan du kontakta beställningscentralen för serviceresor (beställningscentralen för serviceresor). Telefonnummer 0771-25 10 20.</p>
<p><em type="italic">Funktionsnedsättning </em></p>
<p>Du som har en funktionsnedsättning kan få habilitering eller rehabilitering för att du ska klara din vardag på egen hand så långt det är möjligt. Beroende på dina behov kan du få insatser från din hälsocentral eller sjukstuga, din kommun eller regionens specialistverksamhet.</p>
<p>Har du frågor om regionens habilitering, rehabilitering eller om insatser enligt Lagen om stöd och service till visa funktionshindrade, LSS (Lagen om stöd och service till visa funktionshindrade, LSS) kan du ringa till regionen på telefonnummer 090-785 71 31. Då får du vägledning i dina frågor. Du kan också skicka e-post till habiliteringscentrum@regionvasterbotten.se .</p>
<p><em type="italic">Om du inte är nöjd med vården </em></p>
<p>Du kan lämna synpunkter eller klaga om du inte är nöjd med den vård du har fått. Det kan du göra både som patient och närstående. Det finns flera sätt att lämna synpunkter eller klagomål. Förutom att vända dig direkt till vårdenheten kan du fylla i ett formulär på nätet som du hittar på 1177.se/inte-nojd.</p>
<p>Du kan kontakta patientnämnden om du vill ha stöd i samband med att du har synpunkter eller vill klaga på vården. Du når patientnämnden på telefonnummer 090-785 00 00 (växel) eller på e-postadress patientnamnden@regionvasterbotten.se .</p>
<p><em type="italic">Läkemedel </em>Högkostnadsskyddet för läkemedel innebär att du betalar högst 2 300 kronor under tolv månader. För barn under 18 år är de flesta läkemedel kostnadsfria. </p>
<p><em type="italic">Kontakta oss när det passar dig </em></p>
<p>Logga in på 1177.se och gör dina vårdärenden på nätet. Du kan till exempel förnya recept, läsa din journal, boka om ett besök eller välja din hälsocentral.</p>
<p xml:lang="spa">1177.se/loggain</p>
<p xml:lang="rmu"><em type="italic">Tolk </em></p>
<p>Om du inte pratar svenska kan du få hjälp av en tolk för att förstå vad vårdpersonal och tandvårdspersonal säger. Tala om att du behöver språktolk när du bokar ditt besök. Tolken kan vara med på plats, via telefonsamtal eller videosamtal.</p>
</body></document>
