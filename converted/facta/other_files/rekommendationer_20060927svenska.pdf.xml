<document xml:lang="swe" id="no_id"><header><title/><genre code="facta"/><author><unknown/></author><wordcount>340</wordcount><conversion_status type="standard"/><availability><free/></availability><origFileName>http://www.manskligarattigheter.gov.se/dynamaster/file_archive/061221/40b494b177129c8f8ce920bcb42c292f/Rekommendationer%2020060927svenska.pdf</origFileName><parallel_text xml:lang="sme" location="rekspraakstadgan20060927_-_nordsamiska.pdf"/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Europarådet Ministerkommittén Ministerkommitténs rekommendation RecChL(2006)4 om Sveriges tillämpning av europeiska stadgan om landsdels- eller minoritetsspråk (Antagen av ministerkommittén vid det 974:e ställföreträdarmötet den 27 september 2006) Ministerkommittén, i enlighet med artikel 16 i europeiska stadgan om landsdels- eller minoritetsspråk, som beaktar ratifikationsinstrumentet som Sverige inlämnade den 9 februari 2000, som har tagit ställning till expertkommitténs rapport om Sveriges tillämpning av stadgan, som beaktar att denna rapport är grundad på uppgifter som Sverige lämnat i sin andra rapport, tilläggsuppgifter från svenska myndigheter, uppgifter lämnade av organ och sammanslutningar som är lagligen upprättade i Sverige samt uppgifter som expertkommittén inhämtat vid platsbesök, som har beaktat de svenska myndigheternas kommentarer om innehållet i expertkommitténs rapport, rekommenderar att de svenska myndigheterna beaktar alla expertkommitténs anmärkningar med prioritet, nämligen följande: 1. Genomföra förslagen från Utredningen om finska och sydsamiska språken avseende att utvidga förvaltningsområdena för finska och samiska och att anta särskild lagstiftning om landsdels- eller minoritetsspråk samt upprätta en nationell myndighet med ansvar för att övervaka genomförandet. 2. Vidta praktiska åtgärder för att förstärka tillgång till undervisning på landsdels- eller minoritetsspråk genom att avhjälpa de rådande strukturella problemen och resursproblemen samt särskilt utforma strategier för att öka tillgången till lärare och erbjuda högstadieundervisning på landsdels- eller minoritetsspråk. 3. Anpassa de existerande formerna för undervisning på landsdels- eller minoritetsspråk till Sveriges åtaganden enligt stadgan, däribland genom att</p>
<p>Rekommendationer 20060927svenska.doc grundöversättning bl 2006-12-21 317 ord 1 (2) slutversion 20dec2006 2(2) höja kvaliteten på och tillgången till <span type="quote">”modersmåls”</span>-undervisning samt vidta lämpliga åtgärder för tvåspråkig undervisning. 4. I brådskande ordning anta flexibla och innovativa åtgärder för att bevara det sydsamiska språket. 5. Upprätta en strukturerad policy och vidta organisatoriska åtgärder för att uppmuntra muntlig och skriftlig användning av samiska, finska och meänkieli vid kontakter med domstolar och förvaltningsmyndigheter inom de angivna förvaltningsområdena. 6. Uppmuntra och/eller underlätta bildandet och/eller upprätthållandet av minst en tidning på samiska och meänkieli. 7. Vidta åtgärder för att öka medvetenheten om och förståelsen av landsdels- och minoritetsspråk i det svenska samhället i stort.</p>
<p>Rekommendationer 20060927svenska.doc grundöversättning bl 2006-12-21 317 ord 2 (2) slutversion 20dec2006</p>
</body></document>
