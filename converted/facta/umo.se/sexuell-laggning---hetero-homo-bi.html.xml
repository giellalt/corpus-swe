<document xml:lang="swe" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>458</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/></multilingual><origFileName>http://www.umo.se/Jag/Sexuell-laggning---hetero-homo-bi</origFileName><parallel_text xml:lang="fin" location="seksuaalinen-suuntautuminen--bi-hetero-homo-.html"/><parallel_text xml:lang="fit" location="seksuaalinen-taipumus--biiseksuaalinen-hetero-homo.html"/><parallel_text xml:lang="sma" location="seksuellen-syjhtede--bi-heteroe-homoe.html"/><parallel_text xml:lang="sme" location="seksualala-sodju---bi-hetero-homo.html"/><parallel_text xml:lang="smj" location="seksualak-tjardda-bi-hetero-homo.html"/><parallel_text location="bulopha-voltrande--bi-hetero-homo.html" xml:lang="rmu"/><parallel_text location="seksualno-manuipe--bi-hetero-homo.html" xml:lang="rmy-rka"/><parallel_text location="seksualno-identiteto-bi-hetero-homo.html" xml:lang="rmy-rlo"/><parallel_text location="seksualkane-rigjiba.html" xml:lang="rmf"/><parallel_text location="seksualikano-orientiribe--biseksualco-hetero-homoseksualco.html" xml:lang="rmn"/><parallel_text location="seksuelse-nejgung---baj-hetero-homo.html" xml:lang="yid"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sexuell läggning - bi, hetero och homo</p>
<p type="title">Sexuell läggning - bi, hetero och homo</p>
<p>Sexuell läggning handlar om vad de personer som man blir kär i eller kåt på har för kön. Man kan vara heterosexuell, homosexuell eller bisexuell.</p>
<p type="title">Vad betyder hetero, homo och bi?</p>
<p>Det finns tre sexuella läggningar: bisexualitet, heterosexualitet och homosexualitet. Ofta brukar man bara säga att man är homo, hetero eller bi.</p>
<list><p type="listitem">Bisexualitet är när man bli kär i och kåt på både tjejer och killar.</p>
<p type="listitem">Heterosexualitet är när man blir kär i eller kåt på någon av ett annat kön. Ett annat ord för det är straight.</p>
<p type="listitem">Homosexualitet är när man blir kär i eller kåt på någon med samma kön. Ett annat ord för det är gay. Tjejer som gillar tjejer kan kalla sig för lesbiska eller flator. Killar som gillar andra killar kan kalla sig för bögar.</p>
</list><p>Man bestämmer själv om man vill kalla sig för bi, hetero eller homo. Man kan också kalla sin sexuella läggning för någonting annat som man tycker passar bättre. En del väljer att säga att man inte har någon särskild sexuell läggning, eller att de inte vill behöva definiera sin sexuella läggning.</p>
<p type="title">Förväntningar från omgivningen</p>
<p>Det är vanligt att man funderar på sin sexuella läggning. Vilken sexuell läggning man tycker att man har kan ändra sig under livet.</p>
<p>Att man funderar på sin sexuella läggning kan bero på att det känns som att andra runt omkring en utgår från att man är heterosexuell . Om man inte känner igen sig i det kan det göra att man känner sig annorlunda, osynlig eller utanför.</p>
<p type="title">Att berätta om sin sexuella läggning</p>
<p>Oavsett vilken sexuell läggning man har bestämmer man alltid själv om och när man vill berätta det för andra.</p>
<p>Är man är heterosexuell brukar man oftast inte behöva berätta det eftersom det många gånger tas för givet.</p>
<p>Är man är homosexuell eller bisexuell, kan man ibland känna att man vill eller behöver berätta det. Då kan det kallas för att <span type="quote">"komma ut"</span> .</p>
<p>Har inget med sätt eller utseende att göra</p>
<p>Ibland kanske vissa tror att man är på ett visst sätt beroende på vilken sexuell läggning man har. Att man ska gilla vissa saker, se ut på ett visst sätt eller ha vissa intressen.</p>
<p>Men egenskaper, utseende, intressen, eller hur man väljer att leva sitt liv, har inte att göra med vilken sexuell läggning man har.</p>
<p type="title">Olagligt att diskriminera</p>
<p>Oavsett vilken sexuell läggning man har man rätt att leva sitt liv som man vill.</p>
<p>Diskriminering på grund sexuell läggning är olagligt. I lagen är det bi-, hetero- och homosexualitet som räknas som sexuella läggningar.</p>
<p>Om man blir utsatt för våld på grund av sin sexuella läggning är det ett särskilt allvarligt brott som kallas hatbrott.</p>
</body></document>